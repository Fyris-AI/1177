Filename: frusen-skuldra.md

Title: Frusen skuldra - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/frusen-skuldra/

Frusen skuldra
==============

Om hälsotillståndet
-------------------

### Definition

Frusen skuldra (adhesiv kapsulit) är ett smärtsamt tillstånd i axeln med progressiv aktiv och passiv rörelseinskränkning.

### Förekomst

Prevalensen är vanligast i åldern 40-60 år. Tillståndet förekommer oftare hos kvinnor än hos män.

### Orsaker

Frusen skuldra innebär en tilltagande fibrotisering och kontraktur av den glenohumorala ledkapseln och kan vara:

*   primär – idiopatisk
*   sekundär – efter trauma eller immobilisering.

### Riskfaktorer

*   Diabetes
*   Hypotyreos

Utredning
---------

### Symtom

Smärta och stelhet som förändras under 3 faser:

*   fas 1 (0-6 månader) – tilltagande smärta i rörelse och vila samt rörelseinskränkning
*   fas 2 (4-18 månader) – avtagande smärta med kvarstående rörelseinskränkning
*   fas 3 (8-36 månader) – ökande rörlighet och utläkning.

### Anamnes

*   Smärta – lokalisation, duration, intensitet, rörelsekorrelation
*   Riskfaktorer
*   Bakomliggande orsaker

### Status

Bilateralt axelstatus:

*   inspektion – asymmetri, muskelatrofi
*   rörlighet – aktiv och passiv rörelse, rörelseomfång
*   palpation
*   distalstatus – puls (radialis), sensibilitet i hand och arm.

#### Fynd vid frusen skuldra

*   Smärta – både vid aktiv och passiv rörelse utifrån symtomduration (särskilt fas 1-2)
*   Kapsulärt mönster – initialt inskränkning vid utåtrotation, därefter även vid abduktion och sist vid inåtrotation

### Handläggning vid utredning

*   Frusen skuldra är primärt en klinisk diagnos.
*   I tidigt skede kan diagnosen vara svårbedömd, upprepa bedömningen efter 2-3 veckor vid osäkerhet.
*   Överväg slätröntgen endast vid oklar diagnos eller inför konsultation med specialiserad vård.

### Provtagningar

#### Laboratorieprover

Överväg glukos, CRP och TSH.

### Differentialdiagnoser

*   Impingement i axelled
*   Rotatorkuffruptur
*   Luxation i axelled
*   Akromioklavikularledsskada/-artros
*   Artros i axelled
*   Artrit
*   Kalkaxel
*   Bursit
*   Nackrelaterad smärta

Behandling
----------

### Handläggning vid behandling

*   Smärtlindring – COX-hämmare (NSAID) eller paracetamol peroralt kan provas vid behov.
*   Fysioterapi – rekommenderas för att bibehålla rörlighet och minska muskelatrofi.
*   Kortisoninjektion intraartikulärt – kan övervägas för att minska smärta och öka rörlighet.
*   Kirurgisk behandling – kan övervägas i sällsynta fall för mobilisering eller kapsellösning.

Patientmedverkan och kommunikation
----------------------------------

### Stöd och information för patient och närstående

[Frusen skuldra, 1177](https://www.1177.se/sjukdomar--besvar/skelett-leder-och-muskler/leder/frusen-skuldra---frusen-axel/)

Om innehållet
-------------

Nationellt innehåll

Godkänt:

2023-12-29

Godkänt av:

[Nationellt programområde rörelseorganens sjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npororelseorganenssjukdomar.56460.html)

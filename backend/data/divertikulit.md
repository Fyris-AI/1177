Filename: divertikulit.md

Title: Divertikulit - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/divertikulit/

Divertikulit
============

Om hälsotillståndet
-------------------

### Definition

*   En divertikel innebär en fickbildning i tarmen.
*   Divertikulos innebär förekomst av divertiklar i kolon, oftast i sigmoideum.
*   Vid en divertikulit föreligger inflammation i en eller flera divertiklar.

### Förekomst

Divertiklar ökar vid högre ålder och förekommer hos mer än hälften av alla som är 70 år eller äldre. Cirka 20 % av alla med kolondivertiklar får minst en divertikulit.

### Orsaker

Orsaken är oklar men anses bero på kvarvarande tarminnehåll i en eller flera divertiklar med bakterieöverväxt som i sin tur orsakar inflammation. Divertikulit kan delas in i okomplicerad och komplicerad. De flesta är okomplicerade.

### Riskfaktorer

*   Hög ålder
*   Övervikt
*   Fiberfattig kost, intag av rött kött
*   Rökning
*   Immunsuppression

Utredning
---------

### Symtom

*   Buksmärta – initialt på vänster sida och nedre delen av buken, efterhand mer generellt i buken
*   Feber
*   Ibland förändrade avföringsvanor och illamående

### Anamnes

*   Andra sjukdomar
*   Tidigare bukoperationer
*   Riskfaktorer
*   Läkemedel

### Status

*   Allmäntillstånd
*   Lungor, eventuellt syresaturation
*   Hjärta, puls
*   Blodtryck
*   Bukstatus

#### Fynd som talar för komplicerad divertikulit

*   Kraftig allmänpåverkan
*   Påverkade vitalparametrar
*   Hög feber (\> 39 grader)
*   Uttalad buksmärta i vänster fossa eller generellt i buken
*   Peritonitstatus

### Handläggning vid utredning

Divertikulit är en klinisk diagnos hos en patient med klinisk bild och verifierade divertiklar.

*   Patient med fynd som talar för komplicerad divertikulit bör handläggas akut inom specialiserad vård.
*   Provtagning rekommenderas, främst i differentialdiagnostiskt syfte men kan också användas för att följa förlopp.

*   Hos patient med misstänkt divertikulit utan tidigare verifierade divertiklar bör:

*   behov av akut bedömning inom specialiserad vård övervägas
*   undersökning av kolon utföras i lugnt skede för att bekräfta divertikulos och utesluta differentialdiagnoser.

### Provtagningar

#### Laboratorieprover

Överväg temp, CRP och urinsticka. Överväg även graviditetstest hos kvinna i fertil ålder.

### Differentialdiagnoser

*   Appendicit
*   Ileus
*   Kolit, enterit
*   Irritable bowel syndrome (IBS)
*   Inflammatorisk tarmsjukdom (IBD)
*   Koloncancer
*   Urinvägsinfektion
*   Uretärsten
*   Gynekologisk orsak

Behandling
----------

### Handläggning vid behandling

#### Okomplicerad divertikulit

Okomplicerad divertikulit läker oftast spontant efter några dagar.

*   Ge råd om tarmvila med begränsad diet under några dagar, exempelvis flytande kost.
*   Planera för uppföljning inom 2–3 dagar utifrån patientens symtom och förutsättningar.
*   Ge råd om att efter utläkning ha en kost rik på frukt och grönsaksfibrer, motionera och använda bulkmedel vid behov. 

Vid utebliven förbättring kan peroral antibiotika övervägas. I de fall antibiotikabehandling är aktuellt rekommenderas:

*   i första hand – trimetoprim/sulfa och metronidazol i en vecka
*   vid allergi – ciprofloxacin och metronidazol i en vecka.

#### Komplicerad divertikulit

Behandlas via specialiserad vård med tarmvila, antibiotika och ibland kirurgi.

Komplikationer
--------------

Divertikulit kan leda till:

*   perforation
*   obstruktion, stenos
*   abscessbildning
*   fistlar
*   kroniskt återkommande symtom (symptomatic uncomplicated diverticular disease).

Recidivrisken efter en divertikulit är cirka 25 %. Recidiven är ofta mildare.

Patientmedverkan och kommunikation
----------------------------------

### Stöd och information för patient och närstående

[Inflammerade tarmfickor, 1177](https://www.1177.se/sjukdomar--besvar/mage-och-tarm/tarmbesvar/inflammerade-tarmfickor/)

Om innehållet
-------------

Nationellt innehåll

Godkänt:

2021-01-23

Godkänt av:

[Nationellt programområde mag- och tarmsjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npomagochtarmsjukdomar.56444.html)

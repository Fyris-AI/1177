Filename: adenoidhypertrofi.md

Title: Adenoidhypertrofi - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/adenoidhypertrofi/

Adenoidhypertrofi
=================

Om hälsotillståndet
-------------------

### Förekomst

En adenoid tillbakabildas med åldern och hypertrofi är sällsynt hos barn över sju år.

### Orsaker

Adenoida vegetationer utgörs av lymfoid vävnad i epifarynx (nässvalget).

Vid hypertrofi kan bakre näsöppningarna obstrueras och ge problem i form av nästäppa, snarkningar och bidra till sömnapnésyndrom. Möjligen kan adenoiden även fungera som bakteriereservoar och orsaka recidiverande akuta mediaotiter.

Utredning
---------

### Symtom

*   Nästäppa, nasalt tal och munandning
*   Snarkningar, apnéer
*   Sömnsvårigheter
*   Trötthet och irritabilitet
*   Dålig viktuppgång och längdtillväxt

### Anamnes

*   Recidiverande mediaotiter eller otosalpingiter
*   Allergi som kan påverka symtombilden (hereditet, riskmiljö, säsongsvariation)

### Status

*   Inspektion av svalg, öronstatus samt främre rinoskopi
*   Överväg inspektion med pannlampa och spegel upp mot nässvalget vilket påvisar om en förstorad adenoid föreligger

### Handläggning vid utredning

*   Överväg adenoidhypertrofi vid kontinuerliga symtom utan misstanke på recidiverande övre luftvägsinfektioner eller allergi.
*   Värdera behov av kirurgisk åtgärd i förhållande till risk, symtomens svårighetsgrad och barnets ålder (då det ofta växer bort spontant).

Behandling
----------

### Behandlingsval

I de fall behandling är aktuell, utförs en abrasio vid öron-näsa-halsklinik.

Patientmedverkan och kommunikation
----------------------------------

### Stöd och information för patient och närstående

[Operation av körtel bakom näsan, 1177](https://www.1177.se/behandling--hjalpmedel/operationer/operationer-av-ogon-oron-nasa-och-hals/operation-av-kortel-bakom-nasan/)

Om innehållet
-------------

Nationellt innehåll

Godkänt:

2020-04-27

Godkänt av:

[Nationellt programområde öron-, näsa-, halssjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npooronnasochhalssjukdomar.56470.html)

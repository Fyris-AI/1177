Filename: astma.md

Title: Astma - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/astma/

Omfattning av kunskapsstödet
----------------------------

Rekommendationen gäller barn från 12 års ålder och vuxna.

Om hälsotillståndet
-------------------

### Definition

Astma är en inflammatorisk luftvägssjukdom med varierande grad av luftvägsobstruktion. Sjukdomen har klassiska symtom (som andnöd, pipande andning och hosta) som varierar över tid och i intensitet, men är samtidigt mycket heterogen.

### Förekomst

Astma förekommer i alla åldrar, med högst incidens i småbarnsåren. Prevalensen i Sverige är cirka 10 procent, där ungefär hälften har lindrig sjukdom.

### Orsaker

Astma beror på en kronisk inflammation i luftvägarnas slemhinnor och delas in olika fenotyper. De vanligaste är

*   allergisk astma – debuterar ofta i barndomen, förekommer tillsammans med allergi, atopiskt eksem och/eller födoämnesöverkänslighet
*   icke-allergisk astma – debuterar ofta i vuxen ålder, i vissa fall orsakad eller försämrad av yrkesexponering
*   blandform – mellan båda dessa är vanligt.

### Riskfaktorer

*   Hereditet
*   Allergi
*   Passiv eller aktiv rökning
*   Exponering för irriterande ämnen – luftföroreningar, damm och kemikalier i arbete och omgivningsmiljö
*   Övervikt
*   Psykisk ohälsa

### Utlösande faktorer

*   Allergener
*   Ansträngning
*   Irritanter – tobaksrök, annan rök, kyla, starka dofter, fuktskadad inomhusmiljö, damm, retande gaser och kemikalier
*   Luftvägsinfektioner
*   Läkemedel – exempelvis NSAID, betablockerare

### Samsjuklighet

*   Atopiskt eksem
*   Födoämnesallergier
*   Allergisk rinokonjunktivit – förekommer ofta tillsammans med allergisk astma
*   Icke allergisk rinit – kan förekomma i kombination med obstruktivitet i nedre luftvägarna
*   Näspolyper

Utredning
---------

### Symtom

*   Andningsbesvär – pipande, väsande, tung, ansträngd andning
*   Hosta – nattlig, vid ansträngning, långvarig efter förkylning
*   Nedsatt ork eller fysisk prestationsförmåga – till följd av andningsbesvär eller hosta

### Anamnes

*   Riskfaktorer
*   Utlösande faktorer
*   Samsjuklighet
*   Exacerbationer senaste året

### Status

*   Allmäntillstånd
*   Näsa, mun och svalg
*   Lungor – ibland ronki vid utandning eller forcerad utandning
*   Hjärta
*   Hud
*   Längd och vikt – särskilt barn

### Handläggning vid utredning

För diagnos rekommenderas spirometri med reversibilitetstest (före och efter inhalation med bronkvidgare).

*   Vid normal spirometri men fortsatt misstanke – överväg PEF-kurva över tid eller provbehandling.
*   Vid misstanke om utlösande allergen – överväg riktad allergiutredning.
*   Vid misstanke om arbetsplatsorsakade besvär – överväg kontakt med arbetsgivare eller företagshälsovård.

#### Spirometri med reversibilitetstest

Diagnosen kan ställas om anamnes och status talar för astma samt ett kriterium är uppfyllt:

*   ökning av FEV1 med minst 12 % och 200 ml efter inhalation med bronkvidgare
*   ökning av FVC (VC) med minst 12 % och 200 ml efter inhalation med bronkvidgare.

En normal spirometri eller obstruktiv kurva utan reversibilitet utesluter inte astma. Endast 20-30 % har en signifikant reversibilitet.

#### PEF-kurva

Vid normal spirometri men fortsatt misstanke kan PEF-kurva över tid utföras under minst 2 veckor. PEF bör göras morgon och kväll samt vid besvär. Minst ett av följande indikerar astma:

*   tydlig variabilitet över dygnet
*   återkommande tydlig reversibilitet efter bronkvidgare med minst 15-20 %.

#### Provbehandling

*   Vid oklar diagnos kan provbehandling med astmaläkemedel i minst 4 veckor vara till hjälp.
*   Provbehandling bör utvärderas med asthma control test (ACT) och spirometri.
*   En förbättring av ACT eller spirometri indikerar astma.

### Differentialdiagnoser

*   Kroniskt obstruktiv lungsjukdom (KOL)
*   Exercise-induced laryngeal obstruction (EILO)
*   Ångest
*   Dysfunktionell andning
*   Sensorisk hyperreaktivitet
*   Bronkiektasier
*   Hjärtsvikt
*   Lungskada efter exempelvis yrkesexponering
*   Högt andningshinder (tumör, förträngning)
*   Kronisk infektion, exempelvis cystisk fibros, ciliedefekt eller immunbrist

Behandling
----------

### Handläggning vid behandling

Planera för behandling i team med patient, läkare och sjuksköterska samt vid behov fysioterapeut, arbetsterapeut och kurator. Behandlingen bör omfatta:

*   patientutbildning
*   skriftlig behandlingsplan
*   bedömning av astmakontroll via ACT
*   läkemedelsbehandling.

#### Behandlingsmål

*   Symtomfrihet
*   Bibehållen fysisk aktivitetsnivå och lungfunktion
*   Inga eller få exacerbationer eller läkemedelsbiverkningar

#### Patientutbildning

*   Informera om sjukdom och läkemedelsbehandling.
*   Träna inhalationsteknik och andningsteknik.
*   Informera om fördelar med fysisk aktivet.

#### Behandlingsplan

*   Ordinera läkemedel för behandling kontinuerligt, vid behov och vid exacerbation.
*   Planera klinisk uppföljning.
*   Ge råd om att minimera exponering för allergener och irritanter.
*   Erbjud rökavvänjning vid behov, gärna kvalificerat rådgivande samtal.
*   Erbjud kontakt med fysioterapeut, arbetsterapeut eller kurator vid behov.
*   Bedöm behov av influensa- och pneumokockvaccin.

#### Astmakontroll

Astmabehandlingen styrs utifrån om patienten har en god eller bristande astmakontroll, vilket bäst fångas via ett strukturerat frågeformulär, se bilaga.

Varje svar ger 1 till 5 poäng, där maximalt antal poäng är 25.

Vid god astmakontroll (poäng 20–25) kan behandlingen minskas till lägsta behandlingsnivå (steg 1–5) som håller patienten symtomfri.

Vid bristande astmakontroll (poäng < 20) bör behandlingen ökas (steg 1–5) efter övervägning av

*   korrekt diagnos
*   inhalationsteknik
*   följsamhet till behandling.

### Behandlingsval

#### Läkemedelsbehandling

Välj i första hand preparat med samma sorts inhalator och inhalationsteknik och ge tydlig instruktion. Överväg byte av inhalator, eller byte från pulver- till sprayinhalator med spacer, vid svårighet med inhalationstekniken.

Vid påvisad IgE-förmedlad allergi kan allergen immunterapi (AIT) övervägas via specialiserad vård.

##### Läkemedelsförkortningar

*   SABA – korttids-/snabbverkande bronkvidgare (beta-2-agonist)
*   LABA – långtidsverkande bronkvidgare (beta-2-agonist)
*   LAMA – långtidsverkande antikolinergika
*   ICS – inhalationssteroid
*   LTRA – leukotrienantagonist

##### Steg 1

Vid sporadiska symtom, ge:

*   SABA – vid behov.

##### Steg 2

Vid symtom \> 2 gånger/vecka, ge:

*   SABA – vid behov
*   ICS – i låg eller medelhög dos som kontinuerlig behandling.

##### Steg 3

Vid bristande astmakontroll trots föregående steg, ge:

*   SABA – vid behov
*   ICS – i låg eller medelhög dos som kontinuerlig behandling
*   LABA eller LTRA – som tillägg enskilt eller i kombination som kontinuerlig behandling.

##### Steg 4

Vid bristande astmakontroll trots föregående steg, ge:

*   SABA – vid behov
*   ICS – i högdos som kontinuerlig behandling
*   LABA eller LTRA – som tillägg enskilt eller i kombination som kontinuerlig behandling
*   LAMA – som kontinuerlig behandling vid behov.

##### Steg 5

Vid bristande astmakontroll trots föregående steg rekommenderas behandling inom specialiserad vård.

Uppföljning
-----------

### Handläggning vid uppföljning

#### Kontrollintervall

*   Bristande astmakontroll – tät uppföljning
*   Astma hos barn \> 12 år – uppföljning 2 gånger årligen (vid kontinuerlig behandling eller ICS \> 3 månader per år)
*   Vid astma med kontinuerlig behandling – uppföljning årligen
*   Vid astma utan kontinuerlig behandling och god astmakontroll – uppföljning vid behov

#### Spirometri

Spirometri rekommenderas varje till vart tredje år (årligen hos barn \> 12 år) utifrån astmans svårighetsgrad.

#### Klinisk bedömning

*   Ta anamnes, inklusive exacerbationsfrekvens.
*   Följ vikt och längd hos barn.
*   Värdera följsamhet till behandling och exponeringsminimering.
*   Bedöm behov av hjälp med inhalationsteknik.
*   Bedöm astmakontroll via ACT och justera läkemedel vid behov.
*   Uppdatera behandlingsplanen.
*   Bedöm behov av hjälp med rökavvänjning, fysisk aktivitet och viktkontroll.

Komplikationer
--------------

Astma ökar risken för

*   svårare sjukdom vid pneumokock- eller influensainfektion (vid svår astma)
*   pneumothorax
*   kroniskt obstruktivt tillstånd (vid underbehandlad astma)
*   astmadödlighet (vid underbehandlad astma)
*   avstängning från sysselsättning i arbeten med allergiframkallande ämnen.

Behandling med ICS ökar risken för

*   oral candidainfektion
*   heshet
*   blåmärken.

Behandling med ICS medför samtidigt stor patient- och samhällsnytta med minskad risk för astmadödlighet, sjukhusinläggningar, exacerbationer och en ökad livskvalitet.

Patientmedverkan och kommunikation
----------------------------------

### Stöd och information för patient och närstående

Relaterad information
---------------------

Om innehållet
-------------

Nationellt innehåll

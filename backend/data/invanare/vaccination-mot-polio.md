Filename: vaccination-mot-polio.md
Title: Vaccination mot polio
URL Source: https://www.1177.se/undersokning-behandling/vaccinationer/vaccination-mot-polio/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Vaccinationer](https://www.1177.se/undersokning-behandling/vaccinationer/)
4.  [Vaccination mot polio](https://www.1177.se/undersokning-behandling/vaccinationer/vaccination-mot-polio/)

[Vaccinationer](https://www.1177.se/undersokning-behandling/vaccinationer/)

Vaccination mot polio
=====================

Polio smittar via avföring och sprids genom förorenat vatten och avlopp. Du kan skydda dig mot polio med ett vaccin. Vaccination rekommenderas för alla, inte bara om du ska resa utomlands.

[Polio](https://www.1177.se/sjukdomar--besvar/hjarna-och-nerver/infektioner-i-hjarna-och-nerver/polio/) är sällsynt men finns i vissa länder, framför allt i Asien och Afrika.

När ska jag vaccinera mig?
--------------------------

När ska jag vaccinera mig?
--------------------------

Vaccination mot polio ingår i [vaccinationsprogrammet för barn](https://www.1177.se/undersokning-behandling/vaccinationer/vaccinationsprogrammet-for-barn/). De flesta som är yngre än 60 år har fått minst fyra doser av vaccinet, vilket ger ett mycket bra skydd mot sjukdomen.  
  
Världshälsoorganisationen, WHO rekommenderar för säkerhets skull en femte dos, om du ska resa till ett land där det finns risk att smittas med polio. Det gäller även om du är vaccinerad.  
  
Du som har fått poliovaccin i ett annat land än Sverige kan ha fått vaccinet i form av droppar som svaldes. I så fall kan du behöva få en eller flera sprutor med vaccin, för att vara säker på att du har ett bra skydd.

Så går vaccinationen till
-------------------------

Så går vaccinationen till
-------------------------

Kontakta en vårdcentral eller vaccinationsmottagning om du vill vaccinera dig. [Här kan du hitta vård.](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/)

Barn upp till ett år får oftast sprutan på lårets framsida. Vuxna och äldre barn får sprutan med vaccin på överarmens utsida.  
  
Har du inte ett skydd sedan tidigare behöver du totalt sett vaccineras vid fyra tillfällen. För att få ett bra skydd rekommenderas att du får:

*   Första, andra och tredje dosen under ett halvår.
*   Fjärde dosen, minst fyra år efter dos tre.

Du ska påbörja vaccinationen även om du inte hinner få alla tre doserna innan du reser. Du får ändå ett visst skydd mot sjukdomen. När du kommer hem bör du fullfölja vaccinationen.

Efter fjärde dosen har du ett livslångt skydd.

Barn och vaccination
--------------------

Barn och vaccination
--------------------

De barn som följt barnvaccinationsprogrammet behöver inte vaccineras mot polio inför en resa. Barn som inte har vaccinerats enligt programmet kan vaccineras med samma intervall som ovaccinerade vuxna.  
  
Läs mer om hur du kan [förbereda ditt barn inför vaccinationen.](https://www.1177.se/barn--gravid/vard-och-stod-for-barn/forbereda-barn-for-besok-i-varden/)

Vaccination när du är gravid eller ammar
----------------------------------------

Vaccination när du är gravid eller ammar
----------------------------------------

Du kan vaccineras mot polio både om du är gravid och om du ammar.

Biverkningar
------------

Biverkningar
------------

Du kan bli lite röd och svullen på stället där du fick sprutan. Det kan kännas lite ömt. Ibland kan du få feber. Besvären brukar gå över inom ett par dagar.

Mer på andra webbplatser
------------------------

*   [Infpreg vaccinationer](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/infpreg-vaccinationer/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Polio är sällsynt men finns...
    
    När ska jag vaccinera mig?
    
    Så går vaccinationen till
    
    Barn och vaccination
    
    Vaccination när du är gravid...
    
    Biverkningar
    
    Mer på andra webbplatser
    
    Om innehållet
    
    Skriv ut valda delar
    

Senast uppdaterad:

2024-07-31

Redaktör:

Ingela Andersson, 1177.se, nationella redaktionen

Granskare:

Lars Rombo, läkare, specialist på infektionssjukdomar, Infektionskliniken, Mälarsjukhuset i Eskilstuna

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-polio/#section-41344)
*   [Så går vaccinationen till](https://www.1177.se/undersokning-behandling/vaccinationer/vaccination-mot-polio/#section-41346)
*   [Barn och vaccination](https://www.1177.se/undersokning-behandling/vaccinationer/vaccination-mot-polio/#section-41350)
*   [Vaccination när du är gravid eller ammar](https://www.1177.se/undersokning-behandling/vaccinationer/vaccination-mot-polio/#section-41352)
*   [Biverkningar](https://www.1177.se/undersokning-behandling/vaccinationer/vaccination-mot-polio/#section-41354)

Mer på 1177.se
--------------

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.

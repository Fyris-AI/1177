Filename: kan-jag-fa-cancer-av-stralbehandling.md
Title: Kan jag få cancer av strålbehandling?
URL Source: https://www.1177.se/undersokning-behandling/fler-behandlingar/kan-jag-fa-cancer-av-stralbehandling/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Fler behandlingar](https://www.1177.se/undersokning-behandling/fler-behandlingar/)
4.  [Kan jag få cancer av strålbehandling?](https://www.1177.se/undersokning-behandling/fler-behandlingar/kan-jag-fa-cancer-av-stralbehandling/)

[Fler behandlingar](https://www.1177.se/undersokning-behandling/fler-behandlingar/)

Kan jag få cancer av strålbehandling?
=====================================

Fråga
-----

Kan strålbehandling mot cancer orsaka en ny cancer?

Svar
----

Ja, men det är mycket ovanligt. Strålbehandling är ofta en viktig del i vården vid cancer. Det kan vara skadligare för dig att avstå från strålbehandling, även om det finns en risk att behandlingen orsakar en ny cancer. Strålbehandling ges bara om nyttan är större för dig än risken.

Risken för ny cancer påverkas av hur mycket strålning du har fått, vilken del av kroppen som har behandlats och hur ung du var när du fick behandlingen. Barn som växer är känsligare för strålning.

Det tar ofta många år för cancer att uppstå, om den orsakas av strålning. Risken är därför större för yngre personer än för personer som redan har levt större delen av sina liv.

Cancer har sällan en enda orsak. Ofta kan ärftlighet, [övervikt](https://www.1177.se/sjukdomar--besvar/hormoner/obesitas--fetma-och-overvikt/obesitas--fetma-och-overvikt-hos-vuxna/) eller vanor som [rökning](https://www.1177.se/liv--halsa/tobak-och-alkohol/tobak/rokning-och-snusning/) ha större betydelse än strålning för risken att få cancer.

Här kan du läsa mer om [strålbehandling](https://www.1177.se/undersokning-behandling/fler-behandlingar/stralbehandling/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Fråga/Svar
    
    Om innehållet
    
    Skriv ut valda delar
    

Senast uppdaterad:

2020-05-15

Redaktör:

Susanna Schultz, 1177.se, nationella redaktionen

Granskare:

Love Kull, sjukhusfysiker, Sunderby sjukhus, Luleå

Hitta på sidan
--------------

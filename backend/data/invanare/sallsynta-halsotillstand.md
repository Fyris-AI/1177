Filename: sallsynta-halsotillstand.md
Title: Sällsynta hälsotillstånd
URL Source: https://www.1177.se/sa-fungerar-varden/sa-samarbetar-vard-och-omsorg/sallsynta-halsotillstand/

1.  [Start](https://www.1177.se/)
2.  [Så fungerar vården](https://www.1177.se/sa-fungerar-varden/)
3.  [Så samarbetar vård och omsorg](https://www.1177.se/sa-fungerar-varden/sa-samarbetar-vard-och-omsorg/)
4.  [Sällsynta hälsotillstånd](https://www.1177.se/sa-fungerar-varden/sa-samarbetar-vard-och-omsorg/sallsynta-halsotillstand/)

[Så samarbetar vård och omsorg](https://www.1177.se/sa-fungerar-varden/sa-samarbetar-vard-och-omsorg/)

Sällsynta hälsotillstånd
========================

En del sjukdomar och diagnoser är så ovanliga att de räknas som sällsynta hälsotillstånd. De innebär ofta särskilda svårigheter. Hos en del kommer symtomen redan som barn och hos andra först i vuxen ålder. Du som har en sällsynt diagnos har rätt till den hjälp som du behöver i ditt dagliga liv.

Vad är ett sällsynt hälsotillstånd?
-----------------------------------

Vad är ett sällsynt hälsotillstånd?
-----------------------------------

Ett sällsynt hälsotillstånd påverkar ofta flera av kroppens organ och funktioner. Det kan ge olika funktionsnedsättningar och de kan ge olika mycket besvär. Även om varje diagnos i sig är ovanlig finns det sammantaget många personer som har någon typ av sällsynt diagnos.

En sällsynt hälsotillstånd innebär att den finns hos färre än fem av 10 000 personer.

Det finns mellan 6000 och 8000 olika sällsynta diagnoser. Många av dem beror på förändringar i de gener man har.

Sällsynta sjukdomar och tillstånd är ofta kroniska och finns kvar i hela livet. En del finns redan från födseln och andra utvecklas senare.

Hjälp och stöd
--------------

Hjälp och stöd
--------------

Du som har ett sällsynt hälsotillstånd kan behöva vård och behandling av olika specialister. Du kan även behöva hjälp från den kommun som du bor i för att kunna klara ditt dagliga liv på ett bra sätt. Du kan till exempel behöva extra stöd i skolan, stöd i ditt arbete eller din dagliga sysselsättning, anpassning av din bostad och få ekonomiskt stöd.

### **Centrum för sällsynta diagnoser i samverkan**

På webbplatsen för Centrum för sällsynta diagnoser i samverkan, CSD, kan du få mer information. Där finns bland annat information om vilket stöd du kan få. Det finns även information för närstående och länkar till flera olika databaser om sällsynta diagnoser.

#### **Få stöd i din region**

Du som har ett sällsynt hälsotillstånd kan få stöd av Centrum för sällsynta diagnoser i din region. Du som är närstående kan också få stöd.

Där kan du bland annat få hjälp med följande:

*   Information om hur det fungerar i vården.
*   Information och stöd i kontakten med olika specialiserade team inom vården.
*   Information och stöd i kontakten med myndigheter, till exempel Försäkringskassan.
*   Information om hur du kan få kontakt med andra personer med samma diagnos eller diagnosgrupp.

Läs mer på Centrum för sällsynta diagnoser i samverkan, CSD:

[För dig som arbetar eller lever med sällsynta diagnoser](https://csdsamverkan.se/)

[Hitta Centrum för sällsynta diagnoser i din region](https://csdsamverkan.se/csd-i-sverige/sjukvardsregionala-centrum-for-sallsynta-diagnoser)

Läs mer på socialstyrelsen.se
-----------------------------

Läs mer på socialstyrelsen.se
-----------------------------

Socialstyrelsen har en databas som innehåller information om över 300 sällsynta sjukdomar och tillstånd.

Informationen i kunskapsdatabasen är främst till för personal inom vård, omsorg och socialtjänst. Men databasen kan även användas av personer som själva har ett sällsynt hälsotillstånd, deras närstående och andra som har kontakt med personer med sällsynta sjukdomar och tillstånd. Det kan till exempel vara personal i skolan eller handläggare på myndigheter.

[Socialstyrelsens kunskapsdatabas för sällsynta hälsotillstånd](https://www.1177.se/lankbiblioteket/nationella-lankar/s/socialstyrelsen/socialstyrelsen---kunskapsdatabas-om-sallsynta-halsotillstand/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Vad är ett sällsynt hälsotillstånd?
    
    Hjälp och stöd
    
    Läs mer på socialstyrelsen.se
    
    Om innehållet
    
    Skriv ut valda delar
    

Senast uppdaterad:

2024-06-27

Redaktör:

1177.se, nationella redaktionen

Granskare:

Maria Johansson Soller, läkare, specialist i klinisk genetik, Karolinska Universitetssjukhuset, Solna

Hitta på sidan
--------------

*   [Vad är ett sällsynt hälsotillstånd?](https://www.1177.se/sa-fungerar-varden/sa-samarbetar-vard-och-omsorg/sallsynta-halsotillstand/#section-173505)
*   [Hjälp och stöd](https://www.1177.se/sa-fungerar-varden/sa-samarbetar-vard-och-omsorg/sallsynta-halsotillstand/#section-173506)
*   [Läs mer på socialstyrelsen.se](https://www.1177.se/sa-fungerar-varden/sa-samarbetar-vard-och-omsorg/sallsynta-halsotillstand/#section-201146)

Mer på 1177.se
--------------

### [Patientlagen](https://www.1177.se/sa-fungerar-varden/var-med-och-bestam-om-din-vard/patientlagen/)

Patientlagen är en lag som finns för dig som är patient. I lagen beskrivs bland annat vilken information du ska få. Informationen ska hjälpa dig att vara med och bestämma om din vård.

### [Vårdgaranti](https://www.1177.se/sa-fungerar-varden/lagar-och-bestammelser/vardgaranti/)

Du har alltid rätt att få en medicinsk bedömning när du kontaktar vården. Vårdgarantin styr så att du får den vård som vårdpersonalen bedömer att du ska få inom en viss tid. Den som har störst behov av vård får den alltid först.

Filename: finger-som-har-stukats-brutits-eller-gatt-ur-led.md
Title: Finger som har stukats, brutits eller gått ur led
URL Source: https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på händer och fötter](https://www.1177.se/olyckor--skador/skador-pa-hander-och-fotter/)
4.  [Finger som har stukats, brutits eller gått ur led](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/)

[Skador på händer och fötter](https://www.1177.se/olyckor--skador/skador-pa-hander-och-fotter/)

Finger som har stukats, brutits eller gått ur led
=================================================

Du kan bryta ben i fingrarna om du faller och tar emot med handen eller slår den mot något hårt. Sådana benbrott gör ont, men brukar läka utan någon särskild behandling. Det är däremot viktigt att rätta till ett finger som har gått ur led.

Den här texten handlar om symtom, behandling och undersökning av skadade fingrar. Du som har skadat tummen, kan behöva annan behandling. Läs mer i texten [skadad tumme](https://www.1177.se/olyckor--skador/skador-pa-hander-och-fotter/skadad-tumme/).

Symtom
------

Symtom
------

Ett finger som har stukats kan bli svullet och göra ont.

Du kan få följande symtom om fingret har gått ur led eller brutits:

*   Fingret blir svullet.
*   Det gör mycket ont i fingret.
*   Fingret pekar snett.

Att fingret pekar snett kallas för felställning. Det är ofta lättast att se om du rör på fingret eller knyter handen.

Läs mer om [benbrott i hand och fingrar](https://www.1177.se/olyckor--skador/skador-pa-hander-och-fotter/Benbrott-i-hand-och-fingrar/).

När och var ska jag söka vård?
------------------------------

När och var ska jag söka vård?
------------------------------

De allra flesta som bara stukat ett finger behöver inte söka vård eftersom besvären brukar gå över av sig själv. Det kan ta lång tid innan det slutar göra ont och svullnaden minskar.

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om fingret gör mycket ont eller pekar snett. Sök vård på en akutmottagning om det är stängt på vårdcentralen eller den jouröppna mottagningen.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Vad kan jag göra själv?
-----------------------

Vad kan jag göra själv?
-----------------------

Fingret brukar läka av sig själv om det ligger rätt och inte har någon felställning. Däremot kan det göra ont och då kan du behöva [smärtstillande läkemedel](https://www.1177.se/Kalmar-lan/behandling--hjalpmedel/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/).

Du kan tejpa ihop det skadade fingret med fingret intill för att minska smärtan. Lägg en kompress emellan för att skydda huden. Du kan låta tejpen sitta ungefär en vecka.

Undersökning
------------

Undersökning
------------

Du får berätta om dina besvär och läkaren undersöker din hand. Du kan också bli undersökt med [röntgen](https://www.1177.se/undersokning-behandling/undersokningar-och-provtagning/bildundersokningar-och-rontgen/rontgen/).

Behandling
----------

Behandling
----------

Du kan behöva få ett bandage med en skena eller ett gips om du brutit ett finger. Bandaget brukar tas bort efter högst tre veckor.

Läkaren rättar till fingret om fingret tydligt pekar snett eller om fingret har gått ur led. Du får lokalbedövning innan och bandage eller gips efteråt.

Det är ovanligt, men ibland kan du behöva opereras för att få fingerbenen i rätt läge. Oftast sätter läkaren dit små metallpinnar som tas bort samtidigt som gipset tas bort. Efter en operation får du ha bandage eller gips i omkring tre veckor.  
  
Det är viktigt att du börjar träna upp rörligheten i fingrarna igen när bandaget eller tejpen tagits bort. Du kan annars få problem med stela fingrar under en längre tid. Det tar ofta lång tid att bli av med svullnad och stelhet efter skador på fingrar. 

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs.

Även [barn ska få vara delaktiga i sin vård](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/).

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/). 

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Den här texten handlar om...
    
    Symtom
    
    När och var ska jag...
    
    Vad kan jag göra själv?
    
    Undersökning
    
    Behandling
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-01-29

Redaktör:

1177.se, nationella redaktionen

Granskare:

Joel Westholm, läkare, specialist i ortopedi, Södertälje sjukhus

Hitta på sidan
--------------

*   [Symtom](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/#section-12110)
*   [När och var ska jag söka vård?](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/#section-12111)
*   [Vad kan jag göra själv?](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/#section-12112)
*   [Undersökning](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/#section-193632)
*   [Behandling](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/#section-12113)
*   [Påverka och delta i din vård](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/#section-91027)

Läs mer på 1177.se
------------------

### [Benbrott i hand och fingrar](https://www.1177.se/olyckor--skador/skador-pa-hander-och-fotter/Benbrott-i-hand-och-fingrar/)

Brutna ben i handen eller fingrarna läker oftast av sig själv med hjälp av ett förband eller gips, men ibland behöver du opereras.

### [Skadad tumme](https://www.1177.se/olyckor--skador/skador-pa-hander-och-fotter/skadad-tumme/)

Du kan behöva söka vård om du gör illa tummen, eftersom den är viktig för handens greppfunktion. Det kan vara nödvändigt att få behandling för att handen ska fungera bra igen.

### [Så fungerar skelett och leder](https://www.1177.se/liv--halsa/sa-fungerar-kroppen/skelett-och-leder/)

Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.

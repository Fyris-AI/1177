Filename: elkonvertering.md
Title: Elkonvertering
URL Source: https://www.1177.se/undersokning-behandling/fler-behandlingar/elkonvertering/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Fler behandlingar](https://www.1177.se/undersokning-behandling/fler-behandlingar/)
4.  [Elkonvertering](https://www.1177.se/undersokning-behandling/fler-behandlingar/elkonvertering/)

[Fler behandlingar](https://www.1177.se/undersokning-behandling/fler-behandlingar/)

Elkonvertering
==============

Elkonvertering är en behandling som ibland kan användas när hjärtat inte slår som det ska. Du får en elektrisk stöt för att ändra hjärtats rytm så att det slår som vanligt igen. Under elkonverteringen är du sövd med narkos.

Det går bra att göra behandlingen vid flera tillfällen om det behövs.

Förberedelser
-------------

Förberedelser
-------------

Berätta för läkaren om du använder några läkemedel. En del läkemedel kan påverka hjärtat.

Före en elkonvertering är det vanligt att behöva ta [blodförtunnande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/blodfortunnande-lakemedel/) i minst tre till fyra veckor. Det är ett läkemedel som minskar risken för blodpropp.

En del behöver inte ta blodförtunnande läkemedel före. Det kan vara om du haft förmaksflimmer i mindre än 48 timmar eller om du mår mycket dåligt.

Eftersom du ska sövas får du inte äta eller dricka något, vanligen från midnatt kvällen före behandlingen. Du kan få ta ett halvt glas vatten om du behöver ta läkemedel på morgonen före behandlingen.

### Undersökning med ultraljud

En del kan behöva bli undersökta med [ultraljud](https://www.1177.se/undersokning-behandling/undersokningar-och-provtagning/bildundersokningar-och-rontgen/undersokning-med-ultraljud/) innan elkonverteringen. En ultraljudsgivare förs då ner i matstrupen. Då kan läkaren kontrollera att allt ser bra ut inför elkonverteringen.

Så går behandlingen till
------------------------

Så går behandlingen till
------------------------

Först får du en [venkateter](https://www.1177.se/undersokning-behandling/innan-en-behandling-eller-undersokning/venkateter-i-armen-eller-handen/) i armen eller handen. Det är en smal plastslang som du kan få läkemedel genom.

Läkaren kollar ditt blodtryck.  
  
Under hela behandlingen mäts [EKG](https://www.1177.se/undersokning-behandling/undersokningar-och-provtagning/provtagning-och-matningar/matningar/ekg/). Ett EKG visar hjärtats rytm.  
  
Under själva elkonverteringen är du sövd med [narkos](https://www.1177.se/undersokning-behandling/operationer/fore-och-efter-operation/narkos/). Då sover du djupt och märker inte av elstötarna.

Läkaren sätter två plattor på din bröstkorg. Du får en stöt med ström och hjärtat ska då komma tillbaka till sin vanliga rytm. Det händer att läkaren behöver ge två till fyra elstötar.

Behandlingen tar cirka fem till tio minuter.

Så mår du efteråt
-----------------

Så mår du efteråt
-----------------

När du vaknar ur narkosen får du vila en stund, kanske upp till en halvtimme. Sedan är det vanligt att få något att äta och dricka.

Du får stanna kvar på mottagningen i några timmar. Läkaren kan ta ett EKG för att se att allt ser bra ut. De flesta får lämna mottagningen och åka hem samma dag.

Din reaktionsförmåga kan vara nedsatt av narkosen, även om du känner dig pigg. Undvik att köra bil, cykla eller annat som kräver koncentration.

Du behöver ta blodförtunnande läkemedel i minst fyra veckor efter en elkonvertering.

En del får fortsätta att ta blodförtunnande läkemedel längre än så. Du behöver fortsätta med läkemedel om du beräknas ha en hög risk för att få en blodpropp.

Komplikationer
--------------

Komplikationer
--------------

Det är mycket ovanligt med komplikationer i samband med elkonvertering.  
  
Det kan bli lite rött eller svida på bröstkorgen där plattorna har suttit. Några timmar efter behandlingen kan du få ont i musklerna i kroppen, men det går över.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/). 

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Det går bra att göra...
    
    Förberedelser
    
    Så går behandlingen till
    
    Så mår du efteråt
    
    Komplikationer
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2023-05-22

Redaktör:

1177.se, nationella redaktionen

Granskare:

Johan Brandt, läkare, specialist i hjärtsjukdomar, Arytmisektionen, Skånes universitetssjukhus, Lund

Hitta på sidan
--------------

*   [Förberedelser](https://www.1177.se/undersokning-behandling/fler-behandlingar/elkonvertering/#section-121677)
*   [Så går behandlingen till](https://www.1177.se/undersokning-behandling/fler-behandlingar/elkonvertering/#section-121678)
*   [Så mår du efteråt](https://www.1177.se/undersokning-behandling/fler-behandlingar/elkonvertering/#section-121679)
*   [Komplikationer](https://www.1177.se/undersokning-behandling/fler-behandlingar/elkonvertering/#section-121682)
*   [Påverka och delta i din vård](https://www.1177.se/undersokning-behandling/fler-behandlingar/elkonvertering/#section-121685)

Mer på 1177
-----------

### [Förmaksflimmer](https://www.1177.se/sjukdomar--besvar/hjarta-och-blodkarl/hjartrytm/formaksflimmer/)

Vid förmaksflimmer slår hjärtat oregelbundet och oftast fort. Då kan inte hjärtat pumpa runt blodet som det ska. Kroppen och hjärtat klarar av förmaksflimmer, men det finns en ökad risk för blodpropp och stroke. Därför kan du behöva behandling. Många som får förmaksflimmer behöver vård på sjukhus.

### [EKG](https://www.1177.se/undersokning-behandling/undersokningar-och-provtagning/provtagning-och-matningar/matningar/ekg/)

EKG är en metod för att mäta hjärtats elektriska aktivitet. Du kan behöva bli undersökt med EKG för att upptäcka hjärtsjukdomar eller störningar i hjärtats rytm. Ett EKG ingår ofta i vanliga hälsoundersökningar.

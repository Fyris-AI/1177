Filename: axeln-ur-led.md
Title: Axeln ur led
URL Source: https://www.1177.se/olyckor--skador/skador-pa-armar-och-ben/axeln-ur-led/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på armar och ben](https://www.1177.se/olyckor--skador/skador-pa-armar-och-ben/)
4.  [Axeln ur led](https://www.1177.se/olyckor--skador/skador-pa-armar-och-ben/axeln-ur-led/)

[Skador på armar och ben](https://www.1177.se/olyckor--skador/skador-pa-armar-och-ben/)

Axeln ur led
============

Axeln kan gå ur led om den vrids kraftigt eller om du faller omkull och samtidigt tar emot dig med handen. När axeln går ur led gör det mycket ont. Du behöver få behandling snabbt så att axeln kommer på plats igen.

De flesta blir helt bra igen, men det är viktigt att leden kommer på plats så fort som möjligt. Annars kan vävnaderna runt axeln skadas, vilket kan göra att axeln lättare går ur led igen i framtiden.

Symtom
------

Symtom
------

Det gör mycket ont om axeln har gått ur led och du vill inte röra den. De flesta brukar hålla överarmen intill kroppen och stödja den med andra armen för att minska smärtan.

När och var ska jag söka vård?
------------------------------

När och var ska jag söka vård?
------------------------------

Kontakta genast en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om du tror att axeln har gått ur led. Om det är stängt, sök vård på en akutmottagning.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård.

Många mottagningar kan du kontakta genom att [logga in](https://e-tjanster.1177.se/mvk/login/login.xhtml).

Vad kan jag göra själv?
-----------------------

Vad kan jag göra själv?
-----------------------

Det är bra att ligga på magen på ett bord med armen hängande fritt på sidan, om du inte kan ta dig till en läkare direkt. Ibland kan leden då gå tillbaka till rätt läge av sig själv.

Behandling
----------

Behandling
----------

När du kommer till en läkare får du läkemedel som lindrar smärtan, och ofta även läkemedel som får muskeln att slappna av.

Axeln brukar [röntgas](https://www.1177.se/undersokning-behandling/undersokningar-och-provtagning/bildundersokningar-och-rontgen/rontgen/) om det är första gången den har gått ur led. Det görs för att läkaren ska kunna kontrollera att du inte har ett [benbrott i axeln](https://www.1177.se/olyckor--skador/skador-pa-armar-och-ben/benbrott-i-axeln/).

Sedan drar läkaren leden i rätt läge. Det brukar gå snabbt eftersom du tidigare har fått smärtstillande läkemedel. Du kan bli [sövd](https://www.1177.se/undersokning-behandling/operationer/fore-och-efter-operation/narkos/) innan leden dras på plats om du ändå har ont.

### Efter behandlingen

Du kan behöva genomgå en ny röntgen efter att armen har kommit i rätt läge. Det behövs för att läkaren ska kunna se att axeln sitter på rätt plats.

Under de första dagarna kan det vara bra att ha ett stödjande förband. Men det är viktigt att du börjar röra axeln igen. Du kommer få hjälp av en fysioterapeut med att träna upp rörligheten på rätt sätt.

### Ibland behövs en operation

Du kan behöva opereras om din axel har gått ur led flera gånger tidigare, eller om risken att det ska hända igen är stor_._

### **Rörlighet efter operationen**

Efter operationen kommer du ha svårare att vrida armen utåt, men de flesta har inte besvär av det.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Även [barn ska få vara delaktiga i sin vård](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/). Ju äldre barnet är desto viktigare är det.

### Du kan ha rätt till tolk

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

### Du ska få information om hjälpmedel

Du som behöver [hjälpmedel](https://www.1177.se/undersokning-behandling/hjalpmedel/) ska få information om vad som finns. Du ska också få veta hur du ska göra för att få ett hjälpmedel.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    De flesta blir helt bra...
    
    Symtom
    
    När och var ska jag...
    
    Vad kan jag göra själv?
    
    Behandling
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2025-03-25

Redaktör:

Ingela Andersson, 1177.se, nationella redaktionen

Granskare:

Rikard Viberg, läkare, specialist i allmänmedicin, Stockholm

Hitta på sidan
--------------

*   [Symtom](https://www.1177.se/olyckor--skador/skador-pa-armar-och-ben/axeln-ur-led/#section-11951)
*   [När och var ska jag söka vård?](https://www.1177.se/olyckor--skador/skador-pa-armar-och-ben/axeln-ur-led/#section-11952)
*   [Vad kan jag göra själv?](https://www.1177.se/olyckor--skador/skador-pa-armar-och-ben/axeln-ur-led/#section-125401)
*   [Behandling](https://www.1177.se/olyckor--skador/skador-pa-armar-och-ben/axeln-ur-led/#section-11953)
*   [Påverka och delta i din vård](https://www.1177.se/olyckor--skador/skador-pa-armar-och-ben/axeln-ur-led/#section-11954)

Läs mer på 1177.se
------------------

### [När du ringer 1177](https://www.1177.se/om-1177/nar-du-ringer-1177/nar-du-ringer-1177/)

1177 är ett nationellt telefonnummer för sjukvårdsrådgivning. Du kan ringa dygnet runt. Sjuksköterskorna som svarar bedömer ditt behov av vård, ger dig råd och vägleder till lämplig vårdmottagning när så behövs.

### [Ortoser – stöd för leder och skelett](https://www.1177.se/undersokning-behandling/hjalpmedel/stod-for-skelett-och-leder/ortoser--stod-for-leder-och-skelett/)

Ortos kallas ibland för stödbandage eller skena. Det är ofta en skena som går att ta av.

### [Så fungerar skelett och leder](https://www.1177.se/liv--halsa/sa-fungerar-kroppen/skelett-och-leder/)

Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.

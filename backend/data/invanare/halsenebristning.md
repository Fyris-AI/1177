Filename: halsenebristning.md
Title: Hälsenebristning
URL Source: https://www.1177.se/olyckor--skador/skador-pa-hander-och-fotter/halsenebristning/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på händer och fötter](https://www.1177.se/olyckor--skador/skador-pa-hander-och-fotter/)
4.  [Hälsenebristning](https://www.1177.se/olyckor--skador/skador-pa-hander-och-fotter/halsenebristning/)

[Skador på händer och fötter](https://www.1177.se/olyckor--skador/skador-pa-hander-och-fotter/)

Hälsenebristning
================

Din hälsena kan gå av helt eller delvis om du plötsligt belastar den mer än du brukar. Det är särskilt vanligt vid sporter där du snabbt förflyttar dig framåt eller i sidled, som till exempel badminton, tennis eller fotboll.

De flesta som får en hälsenebristning blir bra igen, även om det kan ta lång tid innan du kan vara [fysiskt aktiv](https://www.1177.se/liv--halsa/fysisk-aktivitet-och-traning/) som vanligt.

Symtom
------

Symtom
------

Du kan ha ett eller flera av följande symtom:

*   Du kan höra en smäll eller ett knäpp.
*   Det gör ont.
*   Det kan kännas som om du får en spark på vaden.
*   Du har svårt att stödja på foten.

Läs mer om [muskler och senor](https://www.1177.se/liv--halsa/sa-fungerar-kroppen/muskler-och-senor/).

När och var ska jag söka vård?
------------------------------

När och var ska jag söka vård?
------------------------------

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) så snart det går om du tror att hälsenan har gått av. Du behöver inte söka vård någon annanstans om det är stängt. Vänta tills den jouröppna mottagningen eller vårdcentralen öppnar.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård.

Många mottagningar kan du kontakta genom att [logga in.](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/)

Behandling
----------

Behandling
----------

[![Image 1: Genomskärning av underben med skelett, muskler, senor och hälsena som har gått av. Illustration.](https://www.1177.se/globalassets/1177/nationell/media/illustrationer/muskler-och-senor/halsenebristning.svg?saved=2021-05-27+02:52&preset=low-res) Förstora bilden](https://www.1177.se/globalassets/1177/nationell/media/illustrationer/muskler-och-senor/halsenebristning.svg?saved=2021-05-27+02:52)

Din hälsena kan gå av helt eller delvis om du plötsligt belastar den mer än du brukar.

Vilken behandling du får beror på hur [fysiskt aktiv](https://www.1177.se/liv--halsa/fysisk-aktivitet-och-traning/) du är och om du är äldre.

### **Du kan bli gipsad eller få en ortos**

Om du är över femtio år är det vanligt att du [gipsas](https://www.1177.se/undersokning-behandling/fler-behandlingar/att-bli-gipsad/) eller får behandling med en så kallad [ortos.](https://www.1177.se/undersokning-behandling/hjalpmedel/stod-for-skelett-och-leder/ortoser--stod-for-leder-och-skelett/) Den ser ut som en hård plaststövel. Du får ha gips eller ortos i ungefär åtta veckor.

### **Du kan bli opererad**

Du kan bli opererad om du är under femtio år eller om du håller på med en idrott eller andra fysiska aktiviteter där du belastar hälsenan.

Under operationen sys senan ihop.

Efter operationen blir du gipsad upp till knät men tårna lämnas fria. Du får ha gipset i ett par veckor. Därefter får du ha en ortos i ungefär sex veckor.

Så mår du efteråt
-----------------

Så mår du efteråt
-----------------

Du får oftast komma på återbesök efter några veckor eller månader. Då undersöker läkaren hur skadan har läkt.

Du kan behöva gå med kryckor ett par månader efter skadan. En fysioterapeut hjälper dig att träna. Du behöver träna under minst ett halvår. Fysioterapeuten kan också hjälpa dig om du behöver hjälpmedel, till exempel hälinlägg.

Du kan börja träna som vanligt tidigast ett halvår efter att hälsenan gick av.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Även barn ska få vara [delaktiga](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/) i sin vård. Ju äldre barnet är desto viktigare är det.

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Du som behöver [hjälpmedel](https://www.1177.se/undersokning-behandling/hjalpmedel/) ska få information om vad som finns. Du ska också få veta hur du ska göra för att få ett hjälpmedel.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    De flesta som får en...
    
    Symtom
    
    När och var ska jag...
    
    Behandling
    
    Så mår du efteråt
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2025-02-24

Redaktör:

Ingela Andersson, 1177.se, nationella redaktionen

Granskare:

Rikard Viberg, läkare, specialist i allmänmedicin, Stockholm

Illustratör:

Kari Toverud, certifierad medicinsk illustratör

Hitta på sidan
--------------

*   [Symtom](https://www.1177.se/olyckor--skador/skador-pa-hander-och-fotter/halsenebristning/#section-12136)
*   [När och var ska jag söka vård?](https://www.1177.se/olyckor--skador/skador-pa-hander-och-fotter/halsenebristning/#section-12137)
*   [Behandling](https://www.1177.se/olyckor--skador/skador-pa-hander-och-fotter/halsenebristning/#section-12138)
*   [Så mår du efteråt](https://www.1177.se/olyckor--skador/skador-pa-hander-och-fotter/halsenebristning/#section-212897)
*   [Påverka och delta i din vård](https://www.1177.se/olyckor--skador/skador-pa-hander-och-fotter/halsenebristning/#section-12139)

Mer på 1177.se
--------------

### [När du ringer 1177](https://www.1177.se/om-1177/nar-du-ringer-1177/nar-du-ringer-1177/)

1177 är ett nationellt telefonnummer för sjukvårdsrådgivning. Du kan ringa dygnet runt. Sjuksköterskorna som svarar bedömer ditt behov av vård, ger dig råd och vägleder till lämplig vårdmottagning när så behövs.

### [Att bli gipsad](https://www.1177.se/undersokning-behandling/fler-behandlingar/att-bli-gipsad/)

Du kan bli gipsad när någon del av kroppen behöver hållas helt stilla för att kunna läka efter en skada. Det vanligaste är att du brutit ett ben eller en arm, men det finns också andra skador som kan behöva gipsas.

### [Ortoser – stöd för leder och skelett](https://www.1177.se/undersokning-behandling/hjalpmedel/stod-for-skelett-och-leder/ortoser--stod-for-leder-och-skelett/)

Ortos kallas ibland för stödbandage eller skena. Det är ofta en skena som går att ta av.

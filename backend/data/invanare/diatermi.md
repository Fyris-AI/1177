Filename: diatermi.md
Title: Diatermi
URL Source: https://www.1177.se/undersokning-behandling/fler-behandlingar/diatermi/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Fler behandlingar](https://www.1177.se/undersokning-behandling/fler-behandlingar/)
4.  [Diatermi](https://www.1177.se/undersokning-behandling/fler-behandlingar/diatermi/)

[Fler behandlingar](https://www.1177.se/undersokning-behandling/fler-behandlingar/)

Diatermi
========

Diatermi betyder "genom värme" och är en behandling som bränner vävnad med hjälp av elström. Ström leds via ett litet instrument som liknar en penna eller en pincett.

Behandlingen kan bland annat användas för att stoppa näsblödningar och för att ta bort kraftig hårväxt. Diatermi används också för att ta bort vissa hudförändringar och stoppa blödningar vid operationer.

Förberedelser
-------------

Förberedelser
-------------

Innan du får behandling med diatermi ska du berätta för läkaren om du är gravid eller har pacemaker. Det beror på att vissa former av diatermi kan påverka fostret eller få pacemakern att sluta fungera.

Annars behövs inga särskilda förberedelser inför själva diatermin.

Hur går behandlingen till?
--------------------------

Hur går behandlingen till?
--------------------------

Behandlingen mot näsblod tar några minuter. Först får du bedövningssprej i näsan. Under några sekunder håller läkaren instrumentet mot det blodkärl som läcker i näsan, och då drar blodkärlet ihop sig. Det kan vara lite obehagligt men det gör inte ont.

På samma sätt stoppas ett blödande blodkärl vid en operation.

När hår bränns bort behandlas en hårsäck i taget. Under ett par sekunder sticks instrumentet in några millimeter i huden. Hela behandlingen kan därför ta lång tid och göra ont. Du kan få lokalbedövning med salva eller spruta om du vill.

Hur mår jag efteråt?
--------------------

Hur mår jag efteråt?
--------------------

Du kan vara lite öm efter behandlingen. Ömheten kan variera från någon timme efter diatermi i samband med näsblödning till några dagar efter hårborttagning.

Ibland kan det bli en infektion i huden, särskilt om hår tagits bort. Du bör därför hålla rent i det område som har behandlats. Tvätta med tvål och vatten varje dag under den första veckan.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Behandlingen kan bland annat användas...
    
    Förberedelser
    
    Hur går behandlingen till?
    
    Hur mår jag efteråt?
    
    Om innehållet
    
    Skriv ut valda delar
    

Senast uppdaterad:

2019-05-07

Redaktör:

Åsa Schelin, 1177.se, nationella redaktionen

Granskare:

Kristina Lewis, hudläkare, Diagnostiskt Centrum Hud, Stockholm

Hitta på sidan
--------------

*   [Förberedelser](https://www.1177.se/undersokning-behandling/fler-behandlingar/diatermi/#section-82294)
*   [Hur går behandlingen till?](https://www.1177.se/undersokning-behandling/fler-behandlingar/diatermi/#section-82295)
*   [Hur mår jag efteråt?](https://www.1177.se/undersokning-behandling/fler-behandlingar/diatermi/#section-82296)

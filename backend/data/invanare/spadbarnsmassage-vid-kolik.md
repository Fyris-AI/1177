Filename: spadbarnsmassage-vid-kolik.md
Title: Spädbarnsmassage
URL Source: https://www.1177.se/barn--gravid/att-skota-ett-nyfott-barn/spadbarnsmassage-vid-kolik/

1.  [Start](https://www.1177.se/)
2.  [Barn & gravid](https://www.1177.se/barn--gravid/)
3.  [Att sköta ett nyfött barn](https://www.1177.se/barn--gravid/att-skota-ett-nyfott-barn/)
4.  [Spädbarnsmassage](https://www.1177.se/barn--gravid/att-skota-ett-nyfott-barn/spadbarnsmassage-vid-kolik/)

[Att sköta ett nyfött barn](https://www.1177.se/barn--gravid/att-skota-ett-nyfott-barn/)

Spädbarnsmassage
================

Massage är lugnande och kan till exempel lindra vid spädbarnskolik, magknip och besvär med gaser. Välj en lugn miljö och vänta en stund om ditt barn just har ätit. Massagen kan även ges till äldre barn.

Filmen visar hur du gör massage på en bebis. Det fungerar också bra på äldre barn.

Video: //play.mediaflowpro.com/ovp/14/72CCBJ5219Filmen visar hur du gör massage på en bebis. Det fungerar också bra på äldre barn.

Massera när barnet är lugnt och vill ha kontakt
-----------------------------------------------

Råd när du vill ge ditt barn massage:

*   Barnet behöver vara lugnt och avslappnat. Massera inte när barnet skriker och spänner sig.
*   Det behöver vara lugn och ro kring barnet innan du börjar massera.
*   Det behöver vara lagom temperatur så att barnet inte fryser. Det är lagom med 22-24 grader. Du behöver ta av barnet kläderna.
*   Bästa tidpunkten för massage är när barnet är lugnt och vill ha kontakt.
*   Vänta en stund om hen har ätit. Vänta åtminstone 20 minuter.
*   Tänk på att ha varma händer. Gnid in dem med olja för att underlätta strykningarna. Du kan använda en oparfymerad babyolja.

Massera gärna två gånger om dagen
---------------------------------

Det här är bra att tänka på:

*   För att få ut luft ur magen och lugna ditt barn görs rörelserna i en viss ordning. Gör hela rörelseschemat tre gånger varje gång du masserar.
*   Det är viktigt att du gör rörelserna medsols så att de blir från barnets högra sida till den vänstra. Det är så tjocktarmen rör sig. Massagen ska hjälpa tarmen att arbeta.
*   Det är bra att massera två gånger om dagen. Massera gärna en gång på förmiddagen och en gång på eftermiddagen.
*   Det kan ta en till två veckor innan du märker att massagen ger effekt vid [spädbarnskolik](https://www.1177.se/barn--gravid/vanliga-besvar-och-sjukdomar-hos-barn/spadbarnskolik/).
*   Massagen kan också hjälpa vid magknip och gaser i magen.
*   Massage i sig är lugnande, vilket gör att du även kan använda denna massage på äldre barn.

Här kan du få stöd och lära dig
-------------------------------

Kontakta en [barnavårdscentral, BVC,](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---bvc/) för att få råd och stöd. Metoden brukar läras ut där.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Skriv ut valda delar
    

Senast uppdaterad:

2024-03-18

Redaktör:

1177.se, nationella redaktionen

Granskare:

Malin Molin, barnsjuksköterska, Närhälsan Mölnlycke BVC, Mölnlycke

Filmproducent, produktionsår 2024:

Tobias Nirs, 1177.se, nationella redaktionen Berättarröst: Peter Tuominen

Hitta på sidan
--------------

*   [Massera när barnet är lugnt och vill ha kontakt](https://www.1177.se/barn--gravid/att-skota-ett-nyfott-barn/spadbarnsmassage-vid-kolik/#section-10310)
*   [Massera gärna två gånger om dagen](https://www.1177.se/barn--gravid/att-skota-ett-nyfott-barn/spadbarnsmassage-vid-kolik/#section-10311)
*   [Här kan du få stöd och lära dig](https://www.1177.se/barn--gravid/att-skota-ett-nyfott-barn/spadbarnsmassage-vid-kolik/#section-114351)

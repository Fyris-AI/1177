Filename: hud-mot-hud-kontakt-med-ett-nyfott-barn.md
Title: Hud mot hud-kontakt med ett nyfött barn
URL Source: https://www.1177.se/barn--gravid/att-skota-ett-nyfott-barn/hud-mot-hud-kontakt-med-ett-nyfott-barn/

1.  [Start](https://www.1177.se/)
2.  [Barn & gravid](https://www.1177.se/barn--gravid/)
3.  [Att sköta ett nyfött barn](https://www.1177.se/barn--gravid/att-skota-ett-nyfott-barn/)
4.  [Hud mot hud-kontakt med ett nyfött barn](https://www.1177.se/barn--gravid/att-skota-ett-nyfott-barn/hud-mot-hud-kontakt-med-ett-nyfott-barn/)

[Att sköta ett nyfött barn](https://www.1177.se/barn--gravid/att-skota-ett-nyfott-barn/)

Hud mot hud-kontakt med ett nyfött barn
=======================================

Hud mot hud-kontakt innebär att det nyfödda barnet ligger direkt mot din hud. Den nära hudkontakten hjälper barnet att vänja sig vid världen utanför livmodern. Att ha barnet hud mot hud är också ett sätt för dig och barnet att lära känna varandra.

Nyfödda barn har ett stort behov av närhet för att känna sig trygga och utvecklas. Därför är det bra att ha bebisen hud mot hud så ofta du kan. Barnet läggs hos dig eller din partner så fort det är möjligt efter förlossningen.

Hud mot hud är bra för alla nyfödda barn, speciellt de första timmarna efter födseln. Men det är särskilt viktigt när barn föds för tidigt. Då kallas det ibland för känguruvård.

![Image 2: Det är bra om barnet ligger hud mot hud mot ditt bröst med huvudet vänt åt sidan.](https://www.1177.se/contentassets/eab5e91056bb4011943cfbbefec90097/hud-mot-hud-kontakt-med-ett-nyfott-barn-1177.png?saved=2025-01-24+02:15&preset=low-res)

Att ha barnet hud mot hud har många fördelar. Det är också ett sätt för dig och ditt barn att lära känna varandra.

Fördelar med hud mot hud-kontakt
--------------------------------

Fördelar med hud mot hud-kontakt
--------------------------------

Att ha bebisen hud mot hud har flera fördelar:

*   Barnet håller sig lagom varmt genom värmen från din hud.  

*   Barnets andning blir mer jämn och stabil. 

*   Barnet kommer lättare i gång med amningen och hittar snabbare rätt sugteknik. 

*   Barnets blodsocker blir mer stabilt. 

*   Barnets och din anknytning stärks.
*   Du får lättare att förstå och tolka barnets signaler.   

### **Närheten kan göra dig och barnet lugnare** 

Att ha barnet hud mot hud frigör hormonet oxytocin. Det ökar känslan av njutning, och lugn och ro hos både dig och barnet. Barnet kan känna sig tryggare och gråter mindre. Det gör också att barnet upplever mindre smärta, till exempel vid provtagning. 

Så går det till
---------------

Så går det till
---------------

Barnet ligger på mage mot din bröstkorg. Barnet kan vara naket eller ha en blöja på sig. Du bör vara så avklädd som möjligt på överkroppen. Då får barnet mycket hudkontakt och värme. Ibland kan barnet behöva ha en mössa på huvudet. Du kan också lägga en filt över barnets rygg.

Tänk på att barnet ska vara så upprätt som möjligt. Huvudet ska vara vänt åt sidan. Då är det lättast för barnet att andas. Därför är det är bra om du själv halvsitter i sängen eller i en fåtölj. Du ser att barnet mår bra när hen andas lugnt och har ett avslappnat ansiktsuttryck.

Det bästa är att ha barnet hos sig så mycket och så ofta som möjligt. Det gäller både på sjukhuset och när du kommit hem med barnet. Du kan ha barnet hud mot hud så länge ni båda trivs med det.

### **Du kan använda bärsele eller sjal** 

Ibland kan du bära barnet i bärsele eller sjal. Det är också ett bra sätt att ha barnet nära. Då är det viktigt att barnets ansikte och luftvägar är fria och att barnet sitter rätt. Det är också viktigt att barnet har ett ordentligt stöd för huvudet. Barnet kan också behöva ha lite mer kläder på sig.

### **Om det nyfödda barnet ska ligga själv en stund**  

Om det nyfödda barnet ska ligga själv är det viktigt att hen har kläder och mössa på sig. Det är för att hålla värmen.

Läs mer om att [ta hand om ett nyfött barn.](https://www.1177.se/barn--gravid/att-skota-ett-nyfott-barn/ta-hand-om-ett-nyfott-barn/#section-112677) 

Påverka och delta i din vård
----------------------------

Påverka och delta i din vård
----------------------------

För att du ska kunna vara aktiv i din vård och ta beslut är det [viktigt att du förstår informationen du får av vårdpersonalen](https://www.1177.se/sa-fungerar-varden/lagar-och-bestammelser/lagar-i-varden/patientlagen/). Ställ frågor om du inte förstår. Du kan också be att få informationen utskriven så att du kan läsa den i lugn och ro.

Du har rätt att [få hjälp av en tolk om du inte talar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/).

Du har också rätt att [få hjälp av en tolk om du har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/). 

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Nyfödda barn har ett stort...
    
    Fördelar med hud mot hud-kontakt
    
    Så går det till
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2025-01-24

Redaktör:

Natasha Molnar, 1177.se, Region Skåne

Granskare:

Cecilia Häggsgård, barnmorska, Skånes universitetssjukhus, Lund

Illustratör:

Bo Jönsson, Illustratör och grafisk formgivare, Region Skåne

Hitta på sidan
--------------

*   [Fördelar med hud mot hud-kontakt](https://www.1177.se/barn--gravid/att-skota-ett-nyfott-barn/hud-mot-hud-kontakt-med-ett-nyfott-barn/#section-211481)
*   [Så går det till](https://www.1177.se/barn--gravid/att-skota-ett-nyfott-barn/hud-mot-hud-kontakt-med-ett-nyfott-barn/#section-211482)
*   [Påverka och delta i din vård](https://www.1177.se/barn--gravid/att-skota-ett-nyfott-barn/hud-mot-hud-kontakt-med-ett-nyfott-barn/#section-211483)

mer på 1177.se
--------------

### [Så går det till på BB och förlossningsavdelningen](https://www.1177.se/barn--gravid/forlossning/pa-forlossningen-och-bb/pa-forlossningsavdelningen/)

Här kan du läsa om hur det går till på förlossningsavdelningen och på BB. När du märker att det börjar bli dags att föda barnet ska du ringa till förlossningen och berätta att du är på väg.

### [Ta hand om ett nyfött barn](https://www.1177.se/barn--gravid/att-skota-ett-nyfott-barn/ta-hand-om-ett-nyfott-barn/)

Här finns information om den allra första tiden i barnets liv. Läs om allt från hur du bär och lyfter, byter blöja och sköter barnets naglar till hur du skyddar ditt barn på olika sätt.

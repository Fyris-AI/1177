Filename: inandning-av-farlig-gas.md
Title: Inandning av skadlig gas
URL Source: https://www.1177.se/olyckor--skador/akuta-rad---forsta-hjalpen/inandning-av-farlig-gas/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Akuta råd – första hjälpen](https://www.1177.se/olyckor--skador/akuta-rad---forsta-hjalpen/)
4.  [Inandning av skadlig gas](https://www.1177.se/olyckor--skador/akuta-rad---forsta-hjalpen/inandning-av-farlig-gas/)

[Akuta råd – första hjälpen](https://www.1177.se/olyckor--skador/akuta-rad---forsta-hjalpen/)

Inandning av skadlig gas
========================

Det finns flera typer av gaser i vår omgivning som kan ge allvarliga skador om du andas in dem. Det kan till exempel vara klorgas som finns i kylledningar i ishallar eller rök från brinnande plast. Brandrök kan innehålla flera olika gaser beroende på vad det är som brinner.

Hur allvarliga skadorna blir beror på vilken typ av gas det gäller och hur mycket av gasen du har andats in.

Symtom
------

Symtom
------

Det kan dröja någon timme innan symtomen kommer om du har andats in gas.

Det här är vanliga symtom:

*   Du får ont i huvudet.
*   Du mår illa och kräks.
*   Du blir irriterad i näsan, munnen, halsen och luftrören och det börjar svida.
*   Du tycker det känns trångt i bröstet.
*   Du får svårt att andas.
*   Du hostar.
*   Du blir hes.
*   Du blir omtöcknad.

När och var ska jag söka vård?
------------------------------

När och var ska jag söka vård?
------------------------------

Ring genast 112 om du har mycket svårt att andas eller om någon är medvetslös.

Kontakta genast en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/ "Hitta vårdcentral nära mig") eller [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/ "Hitta vård - jouröppen mottagning nära mig") om du har andats in gas du tror är skadlig och har något av de besvär som finns i listan här ovanför.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/ "Om 1177 Vårdguiden på telefon"). Då kan du få hjälp att bedöma symtom eller hjälp med var du kan söka vård.

Du kan även i mindre brådskande fall ringa [Giftinformationscentralen](https://www.1177.se/lankbiblioteket/nationella-lankar/g/giftinformationscentralen---startsida/ "Giftinformationscentralen - startsida") dygnet runt på telefonnummer 010-456 67 00.

Giftinformationscentralen besvarar även allmänna och förebyggande frågor om förgiftningar på vardagar mellan klockan 9-17.

Behandling
----------

Behandling
----------

Det viktigaste är att komma ut i frisk luft och att ta det lugnt. Lindriga symtom går då ofta över av sig själv.

Ibland kan du behöva behandling för de symtom du har, till exempel med syrgas eller läkemedel som vidgar luftrören och gör det lättare att andas. Du kan också behöva vara kvar på vårdcentralen eller sjukhuset tills personalen är säker på att besvären inte blir sämre.

Det är viktigt att du tar kontakt med vården igen om du skulle bli sämre, särskilt om du får svårt att andas på nytt.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Även barn ska få vara [delaktiga](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/) i sin vård. Ju äldre barnet är desto viktigare är det.

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/). 

Läs mer på 1177.se
------------------

*   [Frågor och svar vid skogsbrand](https://www.1177.se/olyckor--skador/akuta-rad---forsta-hjalpen/fragor-och-svar-vid-skogsbrand/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Hur allvarliga skadorna blir beror...
    
    Symtom
    
    När och var ska jag...
    
    Behandling
    
    Påverka och delta i din...
    
    Läs mer på 1177.se
    
    Om innehållet
    
    Skriv ut valda delar
    

Senast uppdaterad:

2022-06-08

Redaktör:

Ernesto Martinez, 1177.se, nationella redaktionen

Granskare:

Bertil Marklund, läkare, professor i allmänmedicin, Göteborg

Hitta på sidan
--------------

*   [Symtom](https://www.1177.se/olyckor--skador/akuta-rad---forsta-hjalpen/inandning-av-farlig-gas/#section-30845)
*   [När och var ska jag söka vård?](https://www.1177.se/olyckor--skador/akuta-rad---forsta-hjalpen/inandning-av-farlig-gas/#section-30852)
*   [Behandling](https://www.1177.se/olyckor--skador/akuta-rad---forsta-hjalpen/inandning-av-farlig-gas/#section-30864)
*   [Påverka och delta i din vård](https://www.1177.se/olyckor--skador/akuta-rad---forsta-hjalpen/inandning-av-farlig-gas/#section-165778)

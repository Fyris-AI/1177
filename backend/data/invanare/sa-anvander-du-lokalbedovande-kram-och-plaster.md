Filename: sa-anvander-du-lokalbedovande-kram-och-plaster.md
Title: Så använder du lokalbedövande kräm och plåster
URL Source: https://www.1177.se/undersokning-behandling/innan-en-behandling-eller-undersokning/sa-anvander-du-lokalbedovande-kram-och-plaster/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Före en behandling eller undersökning](https://www.1177.se/undersokning-behandling/innan-en-behandling-eller-undersokning/)
4.  [Så använder du lokalbedövande kräm och plåster](https://www.1177.se/undersokning-behandling/innan-en-behandling-eller-undersokning/sa-anvander-du-lokalbedovande-kram-och-plaster/)

[Före en behandling eller undersökning](https://www.1177.se/undersokning-behandling/innan-en-behandling-eller-undersokning/)

Så använder du lokalbedövande kräm och plåster
==============================================

Lokalbedövning innebär att en del av kroppen bedövas. Du kan använda lokalbedövande kräm eller plåster inför en behandling eller undersökning som gör ont. Både barn och vuxna kan använda lokalbedövande kräm och plåster.

Den här texten handlar om lokalbedövning som du använder själv inför en undersökning eller behandling. Det kan till exempel vara om [du ska lämna blodprov](https://www.1177.se/undersokning-behandling/undersokningar-och-provtagning/provtagning-och-matningar/blodprov/att-lamna-blodprov/), [få en venkateter](https://www.1177.se/undersokning-behandling/innan-en-behandling-eller-undersokning/venkateter-i-armen-eller-handen/) eller vaccineras. Det kan också vara inför mindre operationer i huden, till exempel om du ska sätta in en [p-stav](https://www.1177.se/liv--halsa/sexuell-halsa/skydd-mot-graviditet/p-stav/), ta bort [mollusker](https://www.1177.se/sjukdomar--besvar/hud-har-och-naglar/infektioner-pa-huden/mollusker/) eller lämna ett [vävnadsprov från huden.](https://www.1177.se/undersokning-behandling/undersokningar-och-provtagning/provtagning-och-matningar/vavnadsprov-och-cellprov/vavnadsprov-fran-huden--hudbiopsi/)

I texten [Lokalbedövning](https://www.1177.se/undersokning-behandling/behandling-med-lakemedel/behandlingar-med-lakemedel/lokalbedovning/) kan du läsa mer om lokalbedövning som du får av vårdpersonal.

Förberedelser
-------------

Förberedelser
-------------

Lokalbedövande kräm och plåster finns att köpa receptfritt på apotek. De innehåller liknande ämnen. Skillnaden är bland annat hur snabbt effekten kommer och hur länge den håller i sig.

Lokalbedövande plåster kan vara bekvämt att använda inför ett blodprov. Plåstren sitter kvar på rätt ställe och innehåller lagom mycket bedövning.

Både barn och vuxna kan använda lokalbedövande kräm och plåster, men dosen varierar. Läs igenom instruktionen i förpackningen innan du börjar. Använd inte mer än den rekommenderade dosen, det gäller särskilt för små barn.

Så här gör du
-------------

Så här gör du
-------------

![Image 2: Barn med Emla-plåster i armvecket. ](https://www.1177.se/globalassets/1177/nationell/media/fotografier/behandlingar-och-hjalpmedel/nalar-och-vaccinationer/emla_blodprov.jpg?saved=2021-05-27+02:25&preset=low-res)

Sätt bedövningsplåstret där sticket ska ske

Var du ska stryka på krämen eller sätta på plåstret beror på varför du behöver lokalbedövning. Det kan till exempel vara i armvecken om du ska lämna blodprov eller på överarmen om du ska sätta in en p-stav. Kontakta mottagningen som ska utföra undersökningen eller behandlingen om du är osäker på var du ska stryka på krämen eller sätta plåstret.

### Krämen eller plåstret ska sitta minst en timme

Bedövningskrämen stryks på huden och täcks med plastförband. Plastförbandet finns att köpa på apotek. Plåstren sätts direkt på huden. Krämen eller plåstret ska sitta på i minst en timme för att området ska bli bedövat.

Använd inte lokalbedövande kräm eller plåster på hudområden med öppna sår. Var försiktig vid användning på hudområden med eksem, huden kan bli irriterad. Då kan du låta plåstret sitta kortare tid.

Du kan skriva på plåstret vilket klockslag det sattes på. Det kan göra det enklare att komma ihåg hur länge det har suttit på.

Så mår du efteråt
-----------------

Så mår du efteråt
-----------------

När krämen eller plåstret tas bort är huden blek och bedövad. Ibland har huden blivit irriterad, det brukar gå över av sig själv.

Mer information:
----------------

*   [Giftinformationscentralen - Lokalbedövande medel](https://www.1177.se/lankbiblioteket/nationella-lankar/g/giftinformationscentralen---startsida/giftinformationscentralen---lokalbedovande-medel/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Den här texten handlar om...
    
    Förberedelser
    
    Så här gör du
    
    Så mår du efteråt
    
    Mer information:
    
    Om innehållet
    
    Skriv ut valda delar
    

Senast uppdaterad:

2024-09-30

Redaktör:

1177.se, nationella redaktionen

Granskare:

Jenny Bång Arhammar, narkosläkare, Danderyds sjukhus, Stockholm

Fotograf:

Emmali Anséus, 1177.se, nationella redaktionen

Hitta på sidan
--------------

*   [Förberedelser](https://www.1177.se/undersokning-behandling/innan-en-behandling-eller-undersokning/sa-anvander-du-lokalbedovande-kram-och-plaster/#section-182477)
*   [Så här gör du](https://www.1177.se/undersokning-behandling/innan-en-behandling-eller-undersokning/sa-anvander-du-lokalbedovande-kram-och-plaster/#section-182478)
*   [Så mår du efteråt](https://www.1177.se/undersokning-behandling/innan-en-behandling-eller-undersokning/sa-anvander-du-lokalbedovande-kram-och-plaster/#section-182479)

Mer på 1177.se
--------------

### [Att lämna blodprov](https://www.1177.se/undersokning-behandling/undersokningar-och-provtagning/provtagning-och-matningar/blodprov/att-lamna-blodprov/)

Ett blodprov är en vanlig undersökning som du kan få göra av många olika anledningar. Vid ett blodprov får du lämna en liten mängd blod som sedan analyseras av vårdpersonal. Hur mycket blod du får lämna beror på vad läkaren vill undersöka.

### [Venkateter i armen eller handen](https://www.1177.se/undersokning-behandling/innan-en-behandling-eller-undersokning/venkateter-i-armen-eller-handen/)

Genom en liten böjlig plastslang på handen eller armen kan man få medicin och dropp direkt i blodet. Den kallas för venkateter eller nål.

### [Lokalbedövning](https://www.1177.se/undersokning-behandling/behandling-med-lakemedel/behandlingar-med-lakemedel/lokalbedovning/)

Lokalbedövning innebär att en mindre del av kroppen bedövas, till exempel inför en undersökning eller behandling som gör ont.

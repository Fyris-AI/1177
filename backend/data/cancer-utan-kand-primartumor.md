Filename: cancer-utan-kand-primartumor.md

Title: Cancer utan känd primärtumör - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/cancer-utan-kand-primartumor/

Cancer utan känd primärtumör
============================

Vårdnivå, samverkan och remissrutiner
-------------------------------------

### Remissrutiner

#### Remiss för utredning vid välgrundad misstanke

Innan remiss för standardiserat vårdförlopp (SVF) skickas, beakta att patienten önskar, har nytta av och klarar av utredningen. Beslutet ska fattas i samråd med patienten och eventuellt närstående om patienten önskar det.

Remiss vid välgrundad misstanke om cancer utan känd primärtumör ska innehålla tidigare sjukdomar, särskilt malignitet, och vilken information patienten har fått om misstanken.

Remissen ska även innehålla telefonnummer till patienten och inremitterande för att möjliggöra snabb kontakt.

Den som remitterar till utredning ska informera patienten om att det finns anledning att göra fler undersökningar för att ta reda på om patienten har eller inte har cancer och att utredningen sker enligt SVF.

Omfattning av kunskapsstödet
----------------------------

### Standardiserat vårdförlopp vid cancer

Misstänkt cancer ska utredas enligt en bestämd nationell rutin, standardiserat vårdförlopp (SVF). Misstanke om cancer innebär utredning inom primärvård eller specialiserad vård för att se om misstanken kan avfärdas eller stärkas till välgrundad misstanke. Vid välgrundad misstanke ska SVF startas.

Det standardiserade vårdförloppet gäller för cancer utan känd primärtumör hos patienter över 18 år.

#### Handläggning utanför standardiserat vårdförlopp

Vid misstanke om malignitet hos barn och ungdomar under 18 år ska inte ett SVF startas. Kontakta i stället närmaste barnklinik och/eller barnonkologiska klinik redan samma dag för skyndsam vidare utredning.

Om hälsotillståndet
-------------------

### Definition

Cancer utan känd primärtumör (CUP) definieras som en metastatisk cancer där primärtumören inte går att fastställa trots adekvat utredning.

Multipla metastaser är vanligast. CUP lokaliseras i 75 procent av alla fall under diafragman.

Prognosen är i regel dålig.

### Förekomst

Cancer utan känd primärtumör (CUP) omfattar 1–2 procent av all malignitet. Medianåldern vid diagnos är 60–70 år.

### Riskfaktorer

*   Rökning
*   Fetala organanlagsrester
*   Tidigare malignitet

Utredning
---------

### Symtom

#### Symtom som ger välgrundad misstanke

En eller flera metastasmisstänkta förändringar där primärtumören är okänd och där inga kliniska symtom eller fynd tyder på en organspecifik cancertyp.

#### Andra symtom

*   Skelettrelaterade symtom som smärtor och patologiska frakturer  
*   Allmänna symtom som trötthet, matleda och viktnedgång
*   Paramaligna symtom, till exempel hyperkalcemi
*   Lokala symtom från en metastas

### Anamnes

*   Ärftlighet
*   Tidigare och nuvarande sjukdomar (särskilt cancersjukdomar)
*   Alkohol- och tobaksanamnes
*   Kontraindikation mot MR eller DT med kontrast

### Status

*   Allmäntillstånd 
*   Palpation av buk, lymfkörtlar (hals, supraklavikulärt, axiller), bröstkörtlar, testiklar, rektum, prostata
*   Hjärt- och lungstatus
*   Inspektion av munhåla och hud

Komplettera med status utifrån symtom.

### Handläggning vid utredning

#### Handläggning vid välgrundad misstanke

Vid symtom och fynd som ger välgrundad misstanke, skicka omgående remiss för fortsatt utredning inom ramen för SVF.

Innan remiss skickas beakta om patienten önskar, har nytta av och kan klara av utredning samt potentiell behandling. Beslutet ska fattas tillsammans med patienten och eventuellt närstående om patienten önskar det.

Komplikationer
--------------

Patienter som har eller har haft en cancersjukdom kan drabbas av akuta tillstånd till följd av sjukdomen eller behandlingen.

[Nationellt vårdprogram akut onkologi, Regionala cancercentrum i samverkan](https://cancercentrum.se/samverkan/cancerdiagnoser/overgripande-kunskapsstod/nationellt-vardprogram-akut-onkologi/)

Patientmedverkan och kommunikation
----------------------------------

### Stöd och information för patient och närstående

[Patientinformation om standardiserade vårdförlopp (SVF), Regionala cancercentrum i samverkan](https://cancercentrum.se/samverkan/vara-uppdrag/kunskapsstyrning/vardforlopp/patientinformation/)

[Standardiserade vårdförlopp, 1177](https://www.1177.se/sa-fungerar-varden/lagar-och-bestammelser/att-fa-vard-enligt-ett-vardforlopp/)

[Cancer utan känd primärtumör, 1177](https://www.1177.se/sjukdomar--besvar/cancer/cancerformer/cancer-utan-kand-primartumor-cup/)

Relaterad information
---------------------

[Standardiserat vårdförlopp cancer med okänd primärtumör (CUP), Regionala cancercentrum i samverkan](https://cancercentrum.se/samverkan/cancerdiagnoser/okand-primartumor/vardforlopp-okand-primartumor/)

[Nationellt vårdprogram cancer med okänd primärtumör (CUP), Regionala cancercentrum i samverkan](https://kunskapsbanken.cancercentrum.se/diagnoser/cancer-utan-kand-primartumor-cup/vardprogram/)

Om innehållet
-------------

Nationellt innehåll

Godkänt:

2024-11-05

Godkänt av:

[Nationellt programområde cancersjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npocancersjukdomar.56426.html)

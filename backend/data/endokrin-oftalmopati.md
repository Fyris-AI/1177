Filename: endokrin-oftalmopati.md

Title: Endokrin oftalmopati - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/endokrin-oftalmopati/

Endokrin oftalmopati
====================

Om hälsotillståndet
-------------------

### Definition

Endokrin oftalmopati är en autoimmun inflammation som påverkar den orbitala och periorbitala vävnaden.

### Orsaker

Orsaken till endokrin oftalmopati är ett inflammatoriskt engagemang av orbitas vävnader associerat med autoimmuna tyreoideasjukdomar. Tillståndet är ovanligt och debuterar i 20 % av fallen före tyreoideasjukdomen.

### Riskfaktorer

*   Graves sjukdom – i särklass vanligast
*   Rökning
*   Radiojodbehandling
*   Hereditet

Utredning
---------

### Symtom

*   Synpåverkan, dubbelseende
*   Gruskänsla, ökat tårflöde, ljuskänslighet
*   Retrobulbär smärta, spontant eller vid blickändring
*   Tyreotoxiska symtom kan förekomma

### Anamnes

*   Efterfråga tyreotoxiska symtom – omfattningen saknar korrelation till graden av oftalmopati
*   Rökning
*   Hereditet

### Status

*   Sköldkörtel – struma
*   Ögonlock – ödem, slutningsdefekt, ögonlocksretraktion
*   Syn – synpåverkan
*   Ögonmotorik – inskränkta ögonrörelser

### Handläggning vid utredning

*   Synpåverkan talar för allvarlig oftalmopati och kräver snar bedömning inom specialiserad vård.
*   Misstänkt endokrin oftalmopati bör utredas med laboratorieprover.
*   Vid kvarstående misstanke rekommenderas utredning inom specialiserad vård, även vid normala provsvar.

### Provtagningar

#### Laboratorieprover

*   TSH, T3, T4
*   Antikroppar mot tyreoperoxidas (anti-TPO) och mot TSH-receptorn (TRAK)

### Diagnoskriterier

*   Allergisk konjunktivit
*   Intraorbital inflammation av annan genes
*   Extrabulbär tumör

Behandling
----------

### Handläggning vid behandling

Endokrin oftalmopati behandlas initialt inom specialiserad vård.

### Egenvård

Rekommendera tårsubstitut i form av droppar med högre viskositet.

#### Levnadsvanor

Rekommendera rökstopp vid rökning.

Uppföljning
-----------

Endokrin oftalmopati bör följas upp inom specialiserad vård. När vårdansvaret övergår till primärvården kan tårsubstitut förskrivas efter behov.

Komplikationer
--------------

Synnervskompression eller korneala ulcerationer kan orsaka synnedsättning eller blindhet. Endokrin oftalmopati kan också leda till ögonmuskelpåverkan och kosmetiska handikapp.

Om innehållet
-------------

Nationellt innehåll

Godkänt:

2021-09-05

Godkänt av:

[Nationellt programområde ögonsjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npoogonsjukdomar.56468.html)

Filename: diabetes-typ-2-uppfoljning.md

Title: Diabetes typ 2, uppföljning - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/diabetes-typ-2-uppfoljning/

Omfattning av kunskapsstödet
----------------------------

Denna rekommendation avser att vara ett stöd vid uppföljning av diagnostiserad typ 2-diabetes hos vuxna. Utredning av misstänkt diabetes görs enligt särskild rekommendation.

Ett personcentrerat förhållningssätt är viktigt för patientens engagemang, känsla av delaktighet och ansvar för behandling och resultat.

Om hälsotillståndet
-------------------

### Definition

Typ 2-diabetes är en kronisk metabol sjukdom med relativ insulinbrist på grund av nedsatt känslighet för insulin vilket ger hyperglykemi. Betacellsdysfunktion och kontinuerlig försämring av insulinfrisättningen är relativt vanligt. Vid typ 2-diabetes saknas autoimmuna markörer.

### Förekomst

Typ 2-diabetes är en folksjukdom med en prevalens på drygt 5 %. Prevalensen ökar med stigande ålder och uppskattas till 10–20 % hos personer äldre än 65 år i Sverige. Prevalensen är högre hos personer födda i Asien, Mellanöstern och Afrika.

### Samsjuklighet

*   Hjärt-kärlsjukdom 
*   Hypertoni
*   Fetma
*   Lipidrubbning
*   Njursjukdom
*   Psykisk sjukdom

Utredning
---------

### Symtom

#### Vid akut hyperglykemi

*   Törst, muntorrhet, polyuri
*   Trötthet, huvudvärk och dimsyn

#### Vid behandlingsrelaterad akut hypoglykemi

*   Adrenerga (kroppsliga) – svettning, skakningar, hjärtklappning, hunger
*   Neuroglykopena (mentala) – trötthet, yrsel, dimsyn, dubbelseende, irritabilitet och oro

### Anamnes

*   Symtom på hypo- eller hyperglykemi
*   Samsjuklighet – även tyst ischemi
*   Komplikationer – särskilt erektil dysfunktion
*   Andra sjukdomar
*   Levnadsvanor – kost, fysisk aktivitet, rökning, alkohol
*   Aktuella läkemedel inklusive biverkningar, följsamhet

### Status

*   Allmäntillstånd
*   Hjärta, blodtryck
*   Lungor
*   Fotstatus – inspektion, pulspalpation, monofilamenttest, vibrationstest
*   Bukstatus
*   Psykiskt status
*   Vikt, BMI, midjemått
*   EKG – regelbundet utifrån samsjuklighet

### Provtagningar

#### Laboratorieprover

*   Kontrollera HbA1c, njurfunktion (inklusive albuminuri) och blodfetter regelbundet.
*   Överväg vitamin B12 (vid metformin) och leverstatus (vid statininsättning eller dosjustering) samt andra prover efter behov.
*   Överväg C-peptid vid terapisvikt efter längre tids sjukdom för att värdera insulinproduktion.
*   Överväg autoimmuna markörer vid tidig terapisvikt, om de inte tagits tidigare.

##### Egenmätning av glukos

*   Glukoskurva i hemmet rekommenderas vid förändring i behandling eller svängande blodglukos.
*   Systematisk egenmätning av glukos rekommenderas vid insulinbehandling.

Behandling
----------

### Handläggning vid behandling

Behandling vid typ 2-diabetes rekommenderas i team med patient, läkare och sjuksköterska i första hand. Följande åtgärder bör erbjudas:

*   patientutbildning – enskilt eller i grupp, för att stärka motivation och öka kunskap
*   individuella behandlingsmål – med årlig bedömning
*   levnadsvanor – med årlig genomgång
*   läkemedelsbehandling – utifrån individuella behandlingsmål och samsjuklighet (särskilt hypertoni, lipidrubbning och fetma).

Bedöm även behov av

*   ögonbottenfotografering – regelbunden kontroll av eventuell diabetesretinopati
*   preventiv fotsjukvård – via medicinsk fotterapeut, förebyggande av diabetiskt fotsår
*   kontakt med diabetesfotmottagning – multidisciplinär behandling enligt särskild rekommendation
*   samtalsstöd – via kurator eller psykolog
*   tandvård – förebyggande åtgärder mot karies och parodontit samt ställningstagande till särskilt tandvårdsstöd (via Försäkringskassan)
*   körkortsintyg – till Transportstyrelsen enligt Körkortslag (1998:488), kap 10, § 5 och TSFS 2010:125, kap 6.

#### Behandlingsmål

Övergripande mål med behandlingen är symtomfrihet, god livskvalitet, förebyggande av komplikationer (akuta och långsiktiga) samt bibehållande av förväntad livslängd.

Individuella behandlingsmål för följande parametrar bör bedömas årligen:

*   HbA1c
*   LDL-kolesterol
*   blodtryck
*   intervall för klinisk uppföljning.

Målen bör individanpassas utifrån bedömning av nytta/risk med hänsyn till patientens egna förutsättningar, som:

*   ålder
*   diabetesduration
*   samsjuklighet, andra sjukdomar
*   njurfunktionsnedsättning
*   symtom och biverkningar
*   svårighet att sköta behandling – kognitiv funktion, dosdispenserade läkemedel
*   motivation och socioekonomiska förutsättningar
*   skörhet – hög ålder, malnutrition, kort förväntad kvarvarande livslängd, svår kronisk sjukdom.

##### Behandlingsmål för HbA1c

*   ≤ 52 mmol/mol – rekommenderas som generellt mål
*   ≤ 48 mmol/mol – mål ner mot normalvärde rekommenderas till patient med lägre ålder, kort diabetesduration eller utan samsjuklighet
*   ≤ 69 mmol/mol – accepteras vid högre ålder, längre diabetesduration, manifest hjärt-kärlsjukdom, svår biverkning/hypoglykemi
*   Symtomatisk behandling utan målnivå – rekommenderas till skör patient

##### Behandlingsmål för LDL-kolesterol

*   Som behandlingsmål rekommenderas specifikt LDL-mål eller minst 50 % sänkning av LDL.
*   Stöd för behandling av hyperlipidemi finns i separat rekommendation.

##### Behandlingsmål för blodtryck

*   < 140/85 mm Hg – generell rekommendation
*   Lägre målvärde kan övervägas vid lägre ålder eller vid makroalbuminuri

### Behandlingsval

#### Läkemedelsbehandling

Sätt in grundbehandling och utvärdera efter 3-6 månader. Komplettera med tilläggsbehandling vid behov, främst utifrån samsjuklighet. Typ 2-diabetes är en progressiv sjukdom, ompröva därför behandlingen regelbundet.

##### Grundbehandling

Metformin i monoterapi påbörjas vid debut, utgör grundbehandling och bör fortgå så länge ingen kontraindikation föreligger.

*   Dosering – börja med 500 mg 1 x 1 och öka gradvis till 2 x 2 om dosen tolereras (högre dos ger sällan mer effekt)
*   Tillfällig utsättning – vid diarré, kräkningar, feber eller ibland vid röntgenkontrastundersökning
*   Dosering vid njursvikt – minska till 500 mg x 2 vid eGFR < 45 ml/min, sätt ut vid eGFR < 30 ml/min

##### Tilläggsbehandling

Vid behov av ytterligare blodsockersänkande behandling rekommenderas tillägg av andra diabetesläkemedel:

*   natrium-glukos-samtransportör 2-hämmare (SGLT2-hämmare)
*   glukagonlikpeptid-1-receptor-analog (GLP-1-analog)
*   dipeptidylpeptidas-4-hämmare (DPP-4-hämmare)
*   sulfonureid (SU-preparat)
*   repaglinid
*   insulin.

Vid behov av mer än ett tilläggsläkemedel, undvik kombination av:

*   DPP-4-hämmare och GLP-1-analog
*   SU-preparat och repaglinid.

##### Tillägg vid hjärtsjukdom

*   Vid manifest ischemisk hjärt-kärlsjukdom rekommenderas SGLT2-hämmare och/eller GLP-1-analog.
*   Vid hjärtsvikt rekommenderas SGLT2-hämmare.

##### Tillägg vid njursjukdom

*   Vid albuminuri rekommenderas i första hand SGLT2-hämmare, i andra hand GLP-1-analog.
*   Vid mycket svår njursvikt rekommenderas endast DPP-4-hämmare, repaglinid eller insulin.

##### Tillägg vid övervikt eller viktnedgång

*   Vid övervikt/fetma rekommenderas i första hand GLP-1-analog, i andra hand SGLT-2-hämmare.
*   Vid viktnedgång efter lång diabetesduration bör insulinbehandling övervägas.

##### Behandling av samsjuklighet

*   Hypertoni – ge i första hand ACE-hämmare eller ARB (angiotensinreceptor-blockerare)
*   Hyperlipidemi – sätt i första hand in statin
*   Svår fetma (BMI \> 35 kg/m²) – överväg viktreducerande kirurgi om behandlingsmålen är svåra att nå

Levnadsvanor
------------

Hälsosamma levnadsvanor minskar risken för samsjuklighet. Särskilda rekommendationer finns som stöd gällande:

*   hälsosamma matvanor – vid behov, gärna via dietist
*   fysisk aktivitet – vid behov, gärna via fysioterapeut
*   rökstopp – vid tobaksbruk
*   alkohol – vid riskbruk (innebär risk för viktuppgång och hypoglykemier).

Vid samtidig fetma kan viktnedgång leda till betydligt förbättrad kardiovaskulär riskprofil inklusive lägre blodsockervärden.

Komplikationer
--------------

### Akuta

*   Hypoglykemi
*   Diabetesketoacidos
*   Laktacidos vid metforminbehandling och samtidig svår sjukdom/dehydrering
*   Hyperglykemiskt och hyperosmolärt syndrom

### Mikrovaskulära

*   Ögon – retinopati, makulaödem
*   Nervsystem – perifer neuropati/polyneuropati, mononeurit, autonom neuropati (postural hypotension)
*   Njurar – nefropati med albuminuri, njursvikt
*   Genitalia – erektil dysfunktion
*   Fötter – fotsår, osteoartropati, Charcotfot

### Makrovaskulära

*   Ischemisk hjärtsjukdom
*   TIA/stroke
*   Perifer kärlsjukdom

### Övriga

*   Ökad infektionsrisk
*   Diabeteskardiomyopati
*   Fettlever och leversvikt
*   Gastropares
*   Karies och tandlossningssjukdom
*   Vissa cancerformer
*   Demens

Kvalitetsuppföljning
--------------------

### Kvalitetsregister

Patientmedverkan och kommunikation
----------------------------------

### Stöd och information för patient och närstående

Relaterad information
---------------------

Om innehållet
-------------

Nationellt innehåll

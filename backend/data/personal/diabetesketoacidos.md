Filename: diabetesketoacidos.md

Title: Diabetesketoacidos - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/diabetesketoacidos/

Diabetesketoacidos
==================

Omfattning av kunskapsstödet
----------------------------

Rekommendationen omfattar akut handläggning av vuxna patienter med diabetesketoacidos.

Om hälsotillståndet
-------------------

### Orsaker

Diabetesketoacidos (DKA) orsakas av absolut eller relativ insulinbrist som leder till hyperglykemi med ketos och metabol acidos. Normoglykemisk ketoacidos kan förekomma.

### Utlösande faktorer

Utlösande faktorer vid känd diabetes är:

*   infektion
*   stroke
*   hjärtinfarkt
*   felaktig användning eller dosering av insulin
*   SGLT2-hämmare, vid risk för insulinbrist (särskilt vid insulinbehandling)
*   missbruk
*   trauma
*   kortisonbehandling.

Utredning
---------

### Symtom

Vid diabetesketoacidos sker oftast snabb symtomutveckling av:

*   törst
*   polyuri
*   trötthet
*   buksmärta, illamående, kräkningar
*   acetondoft
*   hyperventilation
*   takykardi
*   hypotoni
*   synrubbning.

### Anamnes

Ta anamnes:

*   aktuella symtom, debut och duration
*   aktuella sjukdomar och läkemedel
*   förekomst av allergi.

### Status

Ta status enligt följande:

*   A – luftvägar, allmäntillstånd
*   B – andningsfrekvens, saturation
*   C – puls, blodtryck
*   D – medvetandegrad
*   E – temp, bukpalpation, acetondoft.

### Handläggning vid utredning

Kontroll av glukos och blodketoner rekommenderas vid misstanke om diabetesketoacidos. Diabetesketoacidos kan föreligga trots normalt glukos.

### Provtagningar

#### Laboratorieprover

Ta följande prover:

*   P-glukos
*   blodketoner, om möjligt.

Behandling
----------

### Handläggning vid behandling

Ordna akut transport till sjukhus och ge akutbehandling vid allmänpåverkad patient och misstanke om ketoacidos.

Konsultera specialiserad vård vid opåverkad patient och misstanke om ketoacidos.

Följ blodketoner och handlägg enligt följande:

*   Blodketoner \> 3 mmol/L – larma ambulans, ge akutbehandling.
*   Blodketoner 1,5–3 mmol/L – ge akutbehandling, remittera till akutmottagning.
*   Blodketoner 0,6–1,5 mmol/L – konsultera specialiserad vård.

#### Akut behandling

Genomför följande vid akut behandling av diabetesketoacidos:

*   Följ vitalparametrar såsom allmänpåverkan, andningsfrekvens, saturation, puls och blodtryck.
*   Ge syrgas vid behov.
*   Sätt intravenös infart och ge isoton vätska vid allmänpåverkan.
*   Överväg insulin enbart i samråd med specialiserad vård på grund av risk för livshotande arytmi då kalium kan sjunka.
*   Konsultera specialiserad vård för bedömning av eventuell ytterligare akut behandling i väntan på transport.

Patientmedverkan och kommunikation
----------------------------------

### Stöd och information för patient och närstående

[Ketoacidos vid diabetes, 1177](https://www.1177.se/sjukdomar--besvar/diabetes/ketoacidos/)

Om innehållet
-------------

Nationellt innehåll

Godkänt:

2024-08-29

Godkänt av:

[Nationellt programområde endokrina sjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npoendokrinasjukdomar.56428.html)

Arbetsgrupp:

Visa arbetsgrupp Visa arbetsgrupp

Stefan Jansson, NAG-ordförande, specialistläkare allmänmedicin, Brickebackens vårdcentral Örebro, Sjukvårdsregion MellansverigeMarie Lövnord, diabetessjuksköterska, primärvård, Norra sjukvårdsregionenEva Hagström Toft, specialistläkare endokrinologi, Ersta sjukhus, Sjukvårdsregion Stockholm-GotlandKatarina Eeg-Olofsson, specialistläkare endokrinologi, Nationellt kvalitetsregister diabetes, Sahlgrenska universitetssjukhuset, Västra sjukvårdsregionenFrida Sundberg, specialistläkare barnmedicin, Örebro universitetssjukhus, Sjukvårdsregion MellansverigeSheyda Sofizadeh, distrikts- och diabetessjuksköterska, primärvård, Västra sjukvårdsregionenHerbert Krol, med dr, specialistläkare allmänmedicin, internmedicin och diabetologi, länssjukhuset Kalmar, Sydöstra sjukvårdsregionenAgneta Lindberg, specialistsjuksköterska i diabetesvård, Skånes universitetssjukhus, Södra sjukvårdsregionenLinda Portnoff, distrikts- och diabetessjuksköterska, Krokoms kommun Björn Ehlin, patientföreträdare, Svenska diabetesförbundet Helen Abrahamsson, processledare, Norra sjukvårdsregionförbundet, Norra sjukvårdsregionen

Filename: akut-hjartarytmi.md

Title: Akut hjärtarytmi - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/akut-hjartarytmi/

Akut hjärtarytmi
================

Omfattning av kunskapsstödet
----------------------------

Denna rekommendation beskriver handläggning av akut hjärtarytmi hos vuxna. Ventrikelflimmer handläggs som vid hjärtstopp. Handläggning av förmaksflimmer och hjärtarytmi i icke-akut skede beskrivs i separata rekommendationer.

Om hälsotillståndet
-------------------

### Definition

Arytmi kan delas in i

*   takyarytmi – hjärtfrekvens ≥ 100 slag/minut
*   bradyarytmi – hjärtfrekvens < 50 slag/minut.

#### Akuta takyarytmier

*   Sinustakykardi, supraventrikulär takykardi, förmaksflimmer, förmaksfladder
*   Ventrikulär takykardi, ventrikelflimmer

#### Akuta bradyarytmier

*   Atrioventrikulär blockering – AV block II (Mobitz I, Mobitz II), AV block III
*   Sinusarrest

### Utlösande faktorer

Exempel på faktorer som kan orsaka eller utlösa en hjärtarytmi:

*   hjärt-kärlsjukdom – akut kranskärlssjukdom, hjärtsvikt, klaffsjukdom, kardiomyopati, TIA/stroke
*   anafylaktisk reaktion, sepsis
*   lungemboli, pulmonell hypertension (cor pulmonale)
*   anemi, hypovolemi, hyperkalemi
*   endokrin sjukdom – exempelvis hyper-/hypotyreos, hypoglykemi vid diabetes, feokromocytom
*   psykisk ohälsa – panikångest, stress
*   annan sjukdom – njursjukdom, obstruktiv sömnapné
*   läkemedel, alkohol, tobak, koffein, narkotika.

Utredning
---------

### Symtom

Typiska symtom är

*   hjärtklappning, palpitation
*   plötslig yrsel eller svimning
*   plötslig dyspné, försämrad kondition
*   onormal trötthet
*   förvirring, kognitiv funktionsnedsättning.

Sinustakykardi debuterar och upphör ofta gradvis medan PSVT ofta har plötslig start och stopp.

### Anamnes

Ta anamnes avseende

*   debut – tidpunkt, akut eller smygande, samband med aktivitet
*   tidigare arytmiepisoder – frekvens och duration
*   tidigare bröstsmärta
*   hereditet – plötslig hjärtdöd hos unga i släkten
*   utlösande faktorer
*   aktuella läkemedel.

### Status

Ta status avseende

*   allmäntillstånd – tecken på inkompensation
*   hjärta – rytm, blåsljud
*   lungor – andningsfrekvens, rassel, syresaturation
*   blodtryck
*   EKG.

### Handläggning vid utredning

Okontaktbar patient och ventrikelflimmer handläggs som vid hjärtstopp. Vid pågående hjärtarytmi hos patient

*   med allmänpåverkan – larma ambulans och ge akutbehandling
*   utan allmänpåverkan – överväg akut handläggning inom specialiserad vård eller utredning som vid icke-akut hjärtarytmi, vid behov i samråd med specialiserad vård.

### Provtagningar

#### Laboratorieprover

Överväg Hb, glukos, CRP och temp.

### Undersökningar

#### EKG tolkning

*   Frekvens
*   Rytm – regelbunden eller oregelbunden
*   QRS-bredd – smal < 0,12 sek, breddökad ≥ 0,12 sek
*   PQ-tid, QT-tid
*   Tecken på bakomliggande hjärtsjukdom

Takyarytmier kan delas in i smala respektive breddökade och regelbundna respektive oregelbundna. Smala är alltid supraventrikulära.

Behandling
----------

### Handläggning vid behandling

#### Akutbehandling

*   Koppla defibrillator för kontinuerlig rytmregistrering och beredskap.
*   Följ vitalparametrar – andningsfrekvens, saturation, puls och blodtryck.
*   Sätt perifer venkateter, ge behandling och utvärdera effekt. Upprepa vid behov.

##### Akut takykardi

Överväg injektion metoprolol (1 mg/ml), 2,5–5 ml långsamt intravenöst i samråd med specialiserad vård vid

*   supraventrikulär takykardi (SVT) med allmänpåverkan och frekvens \> 150 slag/minut
*   ventrikulär takykardi (VT).

Undvik metoprolol vid

*   systoliskt blodtryck < 110 mmHg
*   graviditet
*   svår hjärtsvikt
*   svår obstruktiv lungsjukdom
*   diltiazembehandling.

##### Akut bradykardi

Överväg injektion atropin (0,5 mg/ml), 1–2 ml intravenöst i samråd med specialiserad vård vid allmänpåverkan och frekvens < 40 slag/minut.

Patientmedverkan och kommunikation
----------------------------------

### Stöd och information för patient och närstående

[Hjärtklappning, 1177](https://www.1177.se/sjukdomar--besvar/hjarta-och-blodkarl/hjartrytm/hjartklappning/)

Om innehållet
-------------

Nationellt innehåll

Godkänt:

2021-05-18

Godkänt av:

[Nationellt programområde hjärt- och kärlsjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npohjartochkarlsjukdomar.56430.html)

När behövs läkarintyg och sjukintyg?
------------------------------------

Läkarintyg och sjukintyg kan behövas i många olika sammanhang. Det kan till exempel vara en arbetsgivare, ett försäkringsbolag eller resebolag som kräver ett intyg. Intyget styrker ofta att du är sjuk, skadad eller behöver ersättning för vård av sjukt barn.

Om du är sjuk behöver du i normala fall ett sjukintyg från dag 8. På Försäkringskassans hemsida finns aktuell information – där kan du ta reda på vad som gäller just dig, just nu.

Läkarintyg kan även visa att du är frisk. Du kan till exempel behöva testa dig i samband med corona för att få ett reseintyg som visar att du inte är smittad. Om du ska teckna en försäkring eller till exempel delta i ett idrottsevenemang kan det också finnas krav på friskintyg.

### Ta reda på vad intyget behöver innehålla

Ibland finns det särskilda krav på hur ett intyg ska vara utformat. Försäkringsbolag eller resebolag har till exempel ofta specifika krav på vad ett intyg ska innehålla. Det är upp till dig som patient att ta reda på vad som gäller för ditt intyg.

Så kan Kry hjälpa till
----------------------

Du kan vända dig till oss på Kry för att få hjälp med vissa läkarintyg och sjukintyg. En sjuksköterska eller läkare gör en individuell bedömning baserat på dina symptom eller din aktuella situation och det som framkommer under vårdmötet.

Vissa intyg kan du få hjälp med genom vår digitala tjänst, det vill säga genom ett videomöte. Andra intyg kräver en fysisk vårdkontakt – om du är listad hos oss är du välkommen till någon av Krys fysiska vårdcentraler.

När du har fått ett sjukintyg av Kry skickas det ofta till Försäkringskassan från dag 15. Intyget finns även tillgängligt online på [1177.se](http://1177.se/ "1177se"), logga in med BankID, på startsida under rubriken "Intyg". Där kan du ladda ner intyget som en pdf för att skriva ut eller digitalt lämna sjukintyg till din arbetsgivare.

**Intyg som Kry i vissa fall kan utfärda via digitala vårdmöten:**

*   vab-intyg för barn 0–12 år
    
*   sjukintyg vid vissa sjukdomar
    
*   intyg vid inställd resa.
    

Kry kan till exempel **inte** utfärda läkarintyg som gäller körkort via digitala vårdmöten.

**Intyg som Kry i vissa fall kan utfärda via fysiska vårdmöten:**

*   sjukintyg vid vissa sjukdomar, från dag 8
    
*   förstadagsintyg, alltså sjukintyg från första dagen, enligt överenskommelse
    
*   vissa retroaktiva intyg, till exempel sjukintyg i efterhand
    
*   vab-intyg för barn över 12 år
    
*   reseintyg kan utfärdas på vissa vårdcentralen
    
*   läkarintyg som gäller körkort kan utfärdas på vissa vårdcentraler.
    

**Kry utfärdar inte läkarintyg för exempelvis:**

*   sjöfolk
    
*   dykning
    
*   fallskärmshoppning
    
*   arbete vid järnväg, tunnelbana eller spårväg
    
*   mastarbete
    
*   arbete med härdplaster
    
*   nattarbete
    
*   adoption
    
*   försäkringsbolag
    
*   invaliditet
    
*   neuropsykiatrisk diagnos.
    

Kry utfärdar **inte** heller friskintyg som kan krävas vid exempelvis tecknande av en försäkring eller om du ska delta i något större idrottsevenemang.

Information till dig som blivit sjukskriven
-------------------------------------------

Här kan du som blivit sjukskriven läsa mer om vad som gäller, dina och arbetsgivarens skyldigheter och stöd som finns att få.

[Öppna information om sjukskrivning.](https://assets.ctfassets.net/h8qzhh7m9m8u/5j8wwaexm93jVFyFlgh7f2/07d7bcf6cff0964df7fc9795f9cbb145/Sjukskrivning_____bipacksedel.pdf "oppna-information-om-sjukskrivning")
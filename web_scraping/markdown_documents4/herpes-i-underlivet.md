Symptom på herpes i underlivet
------------------------------

Alla får som sagt inte några symptom när de har herpes i underlivet. Men när du får infektionen kan du först känna att det gör ont och kliar runt könsorganet. Huden kan också bli röd och svullen och kännas kall ibland och varm ibland. Det kan också svida när du kissar. Blåsorna – som de flesta förknippar med herpes – dyker sedan upp efter några dagar. De spricker efter ett tag och blir små sår. Du kan få blåsor:

*   i och runt slidan
    
*   i urinröret
    
*   på penis eller pungen
    
*   på skinkorna och låren.
    

Orsaker till herpes i underlivet
--------------------------------

Herpes är en virusinfektion som främst smittar vid sex. När infektionen lagt sig stannar viruset kvar i kroppen och det gör att du kan få problem med blåsor igen.

Herpes i underlivet tillhör vad som kallas sexuellt överförbara sjukdomar. Till sådana sjukdomar räknas även bland annat gonorré, [klamydia](https://www.kry.se/fakta/konssjukdomar/klamydia/ "klamydia"), [kondylom](https://www.kry.se/fakta/konssjukdomar/kondylom/ "kondylom") och syfilis.

Vad du själv kan göra
---------------------

Smärtan kan lindras med receptfria smärtstillande läkemedel.

Håll också det drabbade området rent för att undvika att det kommer bakterier i såren.

Behandling av herpes i underlivet
---------------------------------

Eftersom herpes beror på ett virus finns det ingen speciell behandling. Herpes går ofta över av sig själv efter ett tag. Vid stora besvär finns virushämmande läkemedel. Det ges på recept om en läkare bedömer att behandlingen passar dig. Om du har återkommande täta utbrott av herpes kan din läkare ge dig behandling med virushämmande medel under längre tid för att hindra att viruset kommer tillbaka.

Då bör du söka vård
-------------------

Sök hjälp om du får:

*   besvär med herpes i underlivet utan att ha haft det tidigare
    
*   problem med ett öga
    
*   variga sår.
    

Så kan Kry hjälpa till
----------------------

Du kan vända dig till oss på Kry för att få hjälp herpes i underlivet. En sjuksköterska eller läkare gör en individuell bedömning baserat på dina symptom och den information som framkommit under vårdmötet. Du kan därefter bli hänvisad eller remitterad till vidare vård.

Eventuellt kan det krävas en fysisk undersökning.
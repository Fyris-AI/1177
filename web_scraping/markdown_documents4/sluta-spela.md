Symptom på spelberoende
-----------------------

Ett tydligt tecken på spelberoende är att personen ifråga ofta anser att ett ökat spelande är enda lösningen för att kunna betala skulder. Andra tecken på spelberoende är att man spelar mer och för större insatser, att man blir irriterad och rastlös när man måste sluta spela, att man ljuger om hur mycket tid spelandet tar, att man vill ta revansch för förluster och att man hela tiden tänker på hur man ska skaffa pengar till nästa spel. Även relationsproblem eller brott kopplande till spelande kan tyda på spelberoende.

Orsaker till spelberoende
-------------------------

Liksom alkohol- och narkotikamissbruk handlar hasardspelsyndrom om ett beroende i varierande grad. Psykiska och sociala problem kan vara en orsak till att en person utvecklar spelberoende och spelberoendet kan i sin tur förvärra de tidigare problemen ytterligare. Spel kan vara ett sätt att döva känslor som [nedstämdhet](https://www.kry.se/fakta/depression-och-nedstamdhet/ "nedstamdhet") och [ångest](https://www.kry.se/fakta/angest-och-oro/ "angest"). En del med spelberoende upplever också att spelandet ger kickar som är svåra att hitta en motsvarighet till och det gör att det blir ännu svårare att sluta spela.

Behandling av spelberoende
--------------------------

Om du vet med dig att du spelar för mycket och själv vill försöka ta kontroll över ditt spelande, kan du börja med att skriva en speldagbok. Skriv upp vilka spel du spelade, hur mycket du satsade och hur du mådde före, under och efter du spelade. Skriv även ner hur det känns när du inte spelar. Dagboken kan hjälpa dig att förstå vad som utlöser spelsuget.

Självtest
---------

Upplever du att dina spelvanor påverkar ditt liv negativt? [Gör vårt självtest](https://www.kry.se/fakta/sluta-spela/sjalvtest/ "gor-vart-sjalvtest") för att ta reda på om du bör söka professionell hjälp.

Då bör du söka vård
-------------------

Om du märker att ditt spelande tar upp allt mer tid från ditt övriga liv, påverkar ditt humör och dina relationer till familj och vänner är det dags att ta tänka efter angående dina spelvanor. Om du inte klarar att sluta spela själv är det viktigt att du kontaktar vården för att få råd och hjälp. Detsamma gäller om du är anhörig eller vän till en person med spelproblem.

Så kan Kry hjälpa till
----------------------

Du kan vända dig till oss på Kry för att få hjälp vid spelberoende. Legitimerad vårdpersonal gör en individuell bedömning baserat på dina symptom och det som framkommer under mötet. Du kan därefter bli rekommenderad behandling alternativt hänvisad eller remitterad till vidare vård. Vid behandling av spelberoende och andra relaterade besvär kan vi ofta erbjuda uppföljande kontakt med psykolog eller läkare.

Om du bokar ett digitalt möte som gäller ditt barn behöver barnet närvara under mötet. För att kunna boka ett barnmöte måste du vara vårdnadshavare till barnet.
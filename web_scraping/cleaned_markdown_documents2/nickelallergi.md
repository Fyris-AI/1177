Filename: nickelallergi.md
Title: Nickelallergi
URL Source: https://www.1177.se/sjukdomar--besvar/allergier-och-overkanslighet/nickelallergi/

1.  [Start](https://www.1177.se/)
2.  [Sjukdomar & besvär](https://www.1177.se/sjukdomar--besvar/)
3.  [Allergier och överkänslighet](https://www.1177.se/sjukdomar--besvar/allergier-och-overkanslighet/)
4.  [Nickelallergi](https://www.1177.se/sjukdomar--besvar/allergier-och-overkanslighet/nickelallergi/)

[Allergier och överkänslighet](https://www.1177.se/sjukdomar--besvar/allergier-och-overkanslighet/)

Nickelallergi
=============

Det är vanligt att vara allergisk mot nickel. Du som har nickelallergi får besvär på huden om du kommer i kontakt med något föremål som innehåller nickel. Du behöver undvika nickel helt för att inte få besvär.

Nickel är en metall som kan finnas i många olika föremål. Det kan till exempel vara smycken, glasögonbågar, verktyg och klockor.

Symtom
------

Symtom
------

Du som är allergisk mot nickel kan till exempel få följande symtom på huden:

*   svullnad
*   kliande utslag
*   knottror och blåsor
*   torr hud med sprickor
*   [eksem](https://www.1177.se/sjukdomar--besvar/hud-har-och-naglar/klada-utslag-och-eksem/eksem/) på händerna eller andra ställen på kroppen som kommer i kontakt med nickel.

Vad kan jag göra själv?
-----------------------

Vad kan jag göra själv?
-----------------------

Du som har eksem kan prova att behandla dem med receptfri kortisonkräm och mjukgörande kräm. Du kan fråga på ett apotek för att få råd.

Barn under två år ska endast behandlas med kortison efter kontakt med läkare eller personal på BVC.

När ska jag söka vård?
----------------------

När ska jag söka vård?
----------------------

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om du har eksem som du har behandlat med receptfri kortisonkräm i en vecka utan att det har blivit bättre.

Ring 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Utredning
---------

Utredning
---------

Läkaren undersöker din hud och du får svara på frågor om dina besvär. Du kan också få göra en allergiutredning.

Behandling
----------

Behandling
----------

Du kan behöva receptbelagda läkemedel om de receptfria läkemedlen inte hjälper. Här kan du läsa mer om [behandling med läkemedel vid eksem](https://www.1177.se/undersokning-behandling/behandling-med-lakemedel/lakemedel-utifran-diagnos/lakemedel-vid-eksem/).

Vad beror nickelallergi på?
---------------------------

Vad beror nickelallergi på?
---------------------------

Nickelallergi är en så kallad kontaktallergi. Det innebär att du får besvär på huden efter att ha haft kontakt med ämnet. Nickelallergi är vanligt.

Nickelallergi brukar komma efter att man har haft kontakt med nickel under en längre tid. Det är vanligt att få allergin efter att man har tagit hål i öronen.

När du har fått en allergisk reaktion av nickel en gång så har du kvar allergin resten av livet.

### Känslig hud får lättare eksem

Nickelallergi är inte ärftligt. Du som har känslig hud kan däremot ha lättare att få eksem.

Hur kan jag undvika besvär?
---------------------------

Hur kan jag undvika besvär?
---------------------------

Undvik att ha kontakt med nickel direkt mot huden. Försök att ta reda på vad olika föremål innehåller.

Undvik helst att pierca dig eller ta hål i öronen. Du som ändå piercar dig bör vara extra noga med att följa råden för hur du ska hålla rent efteråt.

### Fler tips

Här kommer några fler tips:

*   Använd handtag i trä eller plast i stället för i metall.
*   Använd köksredskap i rostfritt stål eller annat material än metall.
*   Sätt en plastslang på till exempel handtag eller verktyg som kan innehålla nickel.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Nickel är en metall som...
    
    Symtom
    
    Vad kan jag göra själv?
    
    När ska jag söka vård?
    
    Utredning
    
    Behandling
    
    Vad beror nickelallergi på?
    
    Hur kan jag undvika besvär?
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2025-01-10

Redaktör:

Rebecka Persson, 1177.se, nationella redaktionen

Granskare:

Kristina Lewis, hudläkare, Diagnostiskt Centrum Hud, Stockholm

Hitta på sidan
--------------

*   [Symtom](https://www.1177.se/sjukdomar--besvar/allergier-och-overkanslighet/nickelallergi/#section-210996)
*   [Vad kan jag göra själv?](https://www.1177.se/sjukdomar--besvar/allergier-och-overkanslighet/nickelallergi/#section-210997)
*   [När ska jag söka vård?](https://www.1177.se/sjukdomar--besvar/allergier-och-overkanslighet/nickelallergi/#section-211002)
*   [Utredning](https://www.1177.se/sjukdomar--besvar/allergier-och-overkanslighet/nickelallergi/#section-211003)
*   [Behandling](https://www.1177.se/sjukdomar--besvar/allergier-och-overkanslighet/nickelallergi/#section-211004)
*   [Vad beror nickelallergi på?](https://www.1177.se/sjukdomar--besvar/allergier-och-overkanslighet/nickelallergi/#section-211005)
*   [Hur kan jag undvika besvär?](https://www.1177.se/sjukdomar--besvar/allergier-och-overkanslighet/nickelallergi/#section-211007)
*   [Påverka och delta i din vård](https://www.1177.se/sjukdomar--besvar/allergier-och-overkanslighet/nickelallergi/#section-208018)

Aktuella artiklar
-----------------

### [Allergi och överkänslighet](https://www.1177.se/sjukdomar--besvar/allergier-och-overkanslighet/allergi-och-overkanslighet/)

Allergi innebär att du inte tål ett visst ämne. Kroppens immunförsvar reagerar på det ämnet och du får besvär. När du har en överkänslighet kan du få besvär av något ämne, men immunförsvaret är inte inblandat.

### [Så fungerar hud, naglar och hår](https://www.1177.se/liv--halsa/sa-fungerar-kroppen/huden/)

Huden skyddar våra kroppar mot bakterier, virus och mot solens skadliga strålning. Huden hjälper oss också att hålla kroppstemperaturen på en lagom nivå. Huden lagrar också fett och vätska och hindrar kroppen från att torka ut.

### [Eksem](https://www.1177.se/sjukdomar--besvar/hud-har-och-naglar/klada-utslag-och-eksem/eksem/)

Eksem är en inflammation i huden som gör att huden blir torr, röd och ofta kliar. Det kan bero på torr hud eller nötning. Du kan också ha kommit i kontakt med ämnen som irriterar huden eller som du är allergisk mot.

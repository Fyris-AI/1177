Filename: klamt-finger.md
Title: Klämt finger
URL Source: https://www.1177.se/olyckor--skador/skador-pa-hander-och-fotter/klamt-finger/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på händer och fötter](https://www.1177.se/olyckor--skador/skador-pa-hander-och-fotter/)
4.  [Klämt finger](https://www.1177.se/olyckor--skador/skador-pa-hander-och-fotter/klamt-finger/)

[Skador på händer och fötter](https://www.1177.se/olyckor--skador/skador-pa-hander-och-fotter/)

Klämt finger
============

Det är vanligt att klämma ett finger i exempelvis en dörr. Klämskador gör oftast väldigt ont. Muskler och senor kläms ihop och det blöder ofta under huden.

Symtom
------

Symtom
------

När du har klämt ett finger kan det samlas blod under nageln och göra mycket ont. Blödningen ger en svullnad och huden runt skadan blir blå. Svullnaden kan sitta kvar i flera dagar.

Nageln kan lossna efter några veckor om den har blivit skadad.

Vad kan jag göra själv?
-----------------------

Vad kan jag göra själv?
-----------------------

Det finns flera saker du kan göra om du har klämt fingret.

### Ta av dig ringar

Du bör ta av dig ringar på det klämda fingret så fort som möjligt efter skadan. Annars kan ringarna hindra blodflödet när fingret svullnar.

### Tryck med fingrarna

Du kan trycka med fingrarna runt klämstället för att stoppa den inre blödningen och hindra att svullnaden blir större.

### Håll fingret högt

Håll även det skadade fingret högt för att minska svullnad och smärta. Håll fingret helst högre än brösthöjd.

### Kyl ner fingret

För att lindra smärtan ytterligare kan du kyla fingret genom att spola med kallt vatten, eller ha krossad is inlindad i en handduk. Efter en stund bör du försiktigt böja och sträcka på fingret för att känna om något verkar [brutet](https://www.1177.se/olyckor--skador/skador-pa-hander-och-fotter/finger-som-har-stukats-brutits-eller-gatt-ur-led/).

När och var ska jag söka vård?
------------------------------

När och var ska jag söka vård?
------------------------------

De allra flesta som har klämt fingret behöver inte söka vård. Besvären brukar gå över av sig själv.

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om fingret börjar göra mer ont efter några dagar. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Du bör söka vård för att få fingret undersökt om du har fått en kraftig klämskada eller om fingret är böjt på ett onaturligt sätt. Du bör också söka vård om du har förlorat känseln i fingret, eller om det inte går att böja och sträcka fingret som vanligt.

### Om det är bråttom

Åk genast till en akutmottagning om skadan är så kraftig att fingertoppen kläms av. Du ska ta med dig fingertoppen. Det kan gå att sätta tillbaka den igen. Linda in fingertoppen i en fuktad ren tygbit eller handduk och lägg den i en plastpåse. Lägg sedan plastpåsen kallt, i ett kärl eller en plastpåse som har fyllts med isvatten. Undvik att endast använda isbitar eftersom det kan bli för kallt och skada fingertoppen.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Även barn ska få vara [delaktiga i sin vård](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/). Ju äldre barnet är desto viktigare är det.

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Symtom
    
    Vad kan jag göra själv?
    
    När och var ska jag...
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2021-05-07

Redaktör:

Ernesto Martinez, 1177.se, nationella redaktionen

Granskare:

Bertil Marklund, läkare, professor i allmänmedicin, Göteborg

Hitta på sidan
--------------

*   [Symtom](https://www.1177.se/olyckor--skador/skador-pa-hander-och-fotter/klamt-finger/#section-132465)
*   [Vad kan jag göra själv?](https://www.1177.se/olyckor--skador/skador-pa-hander-och-fotter/klamt-finger/#section-132468)
*   [När och var ska jag söka vård?](https://www.1177.se/olyckor--skador/skador-pa-hander-och-fotter/klamt-finger/#section-132472)
*   [Påverka och delta i din vård](https://www.1177.se/olyckor--skador/skador-pa-hander-och-fotter/klamt-finger/#section-132473)

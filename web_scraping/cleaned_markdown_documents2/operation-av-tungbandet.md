Filename: operation-av-tungbandet.md
Title: Operation av tungbandet
URL Source: https://www.1177.se/undersokning-behandling/operationer/operation-av-tungbandet/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Operationer](https://www.1177.se/undersokning-behandling/operationer/)
4.  [Operation av tungbandet](https://www.1177.se/undersokning-behandling/operationer/operation-av-tungbandet/)

[Operationer](https://www.1177.se/undersokning-behandling/operationer/)

Operation av tungbandet
=======================

Tungbandet kallas vecket i slemhinnan som finns under tungan. Vissa barn föds med ett kort eller stramt tungband. Då kan det vara svårt att röra tungan. Barn som har besvär med detta kan opereras.

Ett kort eller stramt tungband kan innebära att barnet får svårt att amma. En del kan få svårt att uttala vissa ljud eller att äta.

Operationen går fort och kan ofta göras vid samma tillfälle som vårdpersonalen undersöker barnets tungband. Då behöver du som vårdnadshavare inte förbereda barnet på något särskilt sätt.

Den här texten handlar om när barnet ska opereras vid ett senare besök på mottagningen.

Förberedelser
-------------

Förberedelser
-------------

Berätta för läkaren om barnet tar några läkemedel. Vissa läkemedel kan barnet behöva undvika en tid före operationen. Du får information från vårdpersonalen vad som gäller för ditt barn.

### **Smärtlindrande läkemedel kan hjälpa** 

På operationsdagen kan du ge barnet [smärtlindrande läkemedel](https://protect.checkpoint.com/v2/___https:/www.1177.se/Skane/behandling--hjalpmedel/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/___.YzJlOnJlZ2lvbnNrYW5lOmM6bzo0OTU2Yzc1YmNlZGI2NjM0NWYzYjcxYzMxMjc2MTg3Yjo2OjliZTM6NDhmY2FiNzkyZGNkYTNiZjYzZjE1NDQ4YTVmODEwYTgxYWRkMTVlMGUzM2FmZDZlNmVjOTI5ZDIyNTM0Y2JlOTpwOlQ) med paracetamol. Det hjälper om barnet har ont under och efter operationen. Vårdpersonalen berättar när du kan ge barnet läkemedlet.

Läs mer om [när barn ska opereras.](https://www.1177.se/undersokning-behandling/operationer/fore-och-efter-operation/nar-barn-ska-opereras/)

Så går operationen till
-----------------------

Så går operationen till
-----------------------

Innan operationen får barnet [lokalbedövning](https://www.1177.se/undersokning-behandling/behandling-med-lakemedel/behandlingar-med-lakemedel/lokalbedovning/). Sedan gör läkaren ett eller flera små klipp på tungbandet under tungan. Det tar några sekunder.

### Ovanligt att barn behöver sövas 

Det är ovanligt att barn behöver sövas inför en operation av tungbandet. Läs mer om [narkos](https://www.1177.se/undersokning-behandling/operationer/fore-och-efter-operation/narkos/).

Så mår barnet efteråt
---------------------

Så mår barnet efteråt
---------------------

Barnet kan åka hem från sjukhuset samma dag som operationen.

Det är vanligt att må illa efter att man har varit sövd, men det brukar gå över snabbt.

### Barnet kan ammas eller äta mat med mjuk konsistens 

Efter operationen kan barnet dricka som vanligt. Barnet kan ammas eller äta mat med mjuk konsistens.

### Det kan blöda och göra lite ont efter operationen  

Efter operationen kan det blöda lite från tungbandet. Då kan du trycka med en ihoprullad kompress eller något annat rent tygstycke mot såret tills det slutar att blöda.

Om barnet har ont efter operationen kan du ge [smärtstillande läkemedel](https://protect.checkpoint.com/v2/___https:/www.1177.se/Skane/behandling--hjalpmedel/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/___.YzJlOnJlZ2lvbnNrYW5lOmM6bzo0OTU2Yzc1YmNlZGI2NjM0NWYzYjcxYzMxMjc2MTg3Yjo2OjliZTM6NDhmY2FiNzkyZGNkYTNiZjYzZjE1NDQ4YTVmODEwYTgxYWRkMTVlMGUzM2FmZDZlNmVjOTI5ZDIyNTM0Y2JlOTpwOlQ) som innehåller paracetamol. Fråga vårdpersonalen vad som gäller för just ditt barn.

### Stanna hemma och vila till nästa dag 

Barnet bör stanna hemma och vila efter operationen. Dagen efter operationen kan de flesta barn vara på förskola eller i skolan som vanligt.

Påverka och delta i din vård
----------------------------

Påverka och delta i din vård
----------------------------

Barn ska få vara [delaktiga i sin vård](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/). Det finns ingen åldersgräns för detta. Barnets möjlighet att ha inflytande över vården beror på hens ålder och mognad.

För att kunna vara aktiva i vården och ta beslut är det viktigt att barnet och du som vuxen [förstår den information ni får av vårdpersonalen](https://protect.checkpoint.com/v2/___https:/www.1177.se/Skane/sa-fungerar-varden/lagar-och-bestammelser/lagar-i-varden/patientlagen/___.YzJlOnJlZ2lvbnNrYW5lOmM6bzo0OTU2Yzc1YmNlZGI2NjM0NWYzYjcxYzMxMjc2MTg3Yjo2OjRlMmQ6NjIwM2E4MTBkYjg2MTRkNDVjNjE5ZWI4YmZmNjY2ZDM2YjcxMjcxNGJkNTUzNmZmYTExZDI0NmU0MjY0ZmI5ZTpwOlQ).

Ni har möjlighet till [tolkning till andra språk](https://protect.checkpoint.com/v2/___https:/www.1177.se/Skane/sa-fungerar-varden/vard-om-du-kommer-fran-ett-annat-land/tolkning-till-mitt-sprak/___.YzJlOnJlZ2lvbnNrYW5lOmM6bzo0OTU2Yzc1YmNlZGI2NjM0NWYzYjcxYzMxMjc2MTg3Yjo2Ojg2Y2I6M2QyNGZmMDViY2I0NTE3MWY4ODE1MGEyOTQ3MTEwZjY0NmU1NzQ4YmQ4MGExYTI2NGIxYzZjMzk5NjFmZjQ4NTpwOlQ) om någon av er inte pratar svenska. Ni har också möjlighet till [tolkhjälp om någon av er till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Ett kort eller stramt tungband...
    
    Förberedelser
    
    Så går operationen till
    
    Så mår barnet efteråt
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-10-17

Redaktör:

Sarah Ryrhagen, 1177.se, Region Skåne

Granskare:

Malin Josefsson, läkare, specialist på sjukdomar i öronen, näsan och halsen, Skånes Universitetssjukhus, Region Skåne

Hitta på sidan
--------------

*   [Förberedelser](https://www.1177.se/undersokning-behandling/operationer/operation-av-tungbandet/#section-204777)
*   [Så går operationen till](https://www.1177.se/undersokning-behandling/operationer/operation-av-tungbandet/#section-204778)
*   [Så mår barnet efteråt](https://www.1177.se/undersokning-behandling/operationer/operation-av-tungbandet/#section-204779)
*   [Påverka och delta i din vård](https://www.1177.se/undersokning-behandling/operationer/operation-av-tungbandet/#section-204780)

Mer på 1177.se
--------------

### [Vanliga besvär och sjukdomar hos barn](https://www.1177.se/barn--gravid/vanliga-besvar-och-sjukdomar-hos-barn/)

Alla barn blir sjuka ibland. Läs om vanliga besvär och sjukdomar, vad du kan göra själv och när du behöver söka vård.

### [Gör ditt barns vårdärenden](https://www.1177.se/om-1177/nar-du-loggar-in-pa-1177.se/det-har-kan-du-gora-nar-du-loggat-in/gor-ditt-barns-vardarenden-via-natet/)

Du som är vårdnadshavare kan bland annat boka besök åt barnet genom att logga in på 1177. Det här kan du göra fram till att barnet fyller 13 år.

Filename: batbensbrott.md
Title: Båtbensbrott
URL Source: https://www.1177.se/olyckor--skador/skador-pa-hander-och-fotter/batbensbrott/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på händer och fötter](https://www.1177.se/olyckor--skador/skador-pa-hander-och-fotter/)
4.  [Båtbensbrott](https://www.1177.se/olyckor--skador/skador-pa-hander-och-fotter/batbensbrott/)

[Skador på händer och fötter](https://www.1177.se/olyckor--skador/skador-pa-hander-och-fotter/)

Båtbensbrott
============

Båtbenet är ett av de små benen i handleden. Ett vanligt sätt att bryta båtbenet är att ramla och ta emot sig med handen. Läkningen kan ta lång tid, men det blir oftast helt bra till slut.

Ett båtbensbrott gör oftast inte lika ont som ett [handledsbrott](https://www.1177.se/olyckor--skador/skador-pa-hander-och-fotter/benbrott-i-handled-och-underarm/). Därför kan det också vara svårare för läkaren att upptäcka.

Symtom
------

Symtom
------

Det brukar göra ont i handleden när du brutit båtbenet, särskilt när du böjer handen bakåt. Handleden är sällan svullen.

När och var ska jag söka vård?
------------------------------

När och var ska jag söka vård?
------------------------------

Sök vård direkt på en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om du har ont och är svullen kring handleden efter att ha ramlat och tagit emot dig med handen.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård.

Här kan du [hitta vård](https://www.1177.se/hitta-vard/). Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Undersökning
------------

Undersökning
------------

[![Image 1: Skelettet i handen med båtbenet. Illustration.](https://www.1177.se/globalassets/1177/nationell/media/illustrationer/skelett-och-leder/axlar-armar-och-hander/skelett_batben.svg?saved=2021-05-27+02:26&preset=low-res) Förstora bilden](https://www.1177.se/globalassets/1177/nationell/media/illustrationer/skelett-och-leder/axlar-armar-och-hander/skelett_batben.svg?saved=2021-05-27+02:26)

Båtbenet är ett litet ben i handleden.

Du får först göra en röntgenundersökning om läkaren misstänker att det handlar om ett båtbensbrott.

Ibland syns det inte på den första röntgenundersökningen att du brutit båtbenet. Om läkaren fortfarande misstänker ett benbrott gipsas alltid armen. Du får då komma tillbaka efter ungefär två veckor för att gå på en magnetkameraundersökning eller en vanlig röntgen. Ett båtbensbrott syns bättre på en undersökning med magnetkamera.

Behandling
----------

Behandling
----------

Det är viktigt att ta sig till en vårdcentral och få behandling för ett brutet båtben, eftersom du annars riskerar att bli stel och öm i handleden. Det kan leda till att du får sämre kraft och funktion i handen.

Den vanligaste behandlingen av båtbensbrott är [ett gips](https://www.1177.se/undersokning-behandling/fler-behandlingar/att-bli-gipsad/) som sluter runt hela underarmen, handleden och större delen av tummen. Man brukar vara gipsad i ungefär sex veckor, men det kan ta längre tid innan skadan är helt läkt.

En del kan behöva opereras. Då kan det ta upp till ett halvår innan du är helt bra igen.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/var-med-och-bestam-om-din-vard/patientlagen/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Du ska förstå informationen

För att du ska kunna vara delaktig i din vård och behandling är det [viktigt att du förstår informationen](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/) du får av vårdpersonalen.

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också möjlighet att [få hjälp av en tolk om du har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Om du behöver [hjälpmedel](https://www.1177.se/undersokning-behandling/hjalpmedel/sa-far-du-ett-hjalpmedel/att-fa-ett-hjalpmedel/) ska du få information om vad som finns och hur du får det.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Ett båtbensbrott gör oftast inte...
    
    Symtom
    
    När och var ska jag...
    
    Undersökning
    
    Behandling
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2025-02-06

Redaktör:

Ernesto Martinez, 1177.se, nationella redaktionen

Granskare:

Katrin Hint, läkare, specialist i allmänmedicin och kirurgi, Stockholm

Illustratör:

Kari Toverud, certifierad medicinsk illustratör

Hitta på sidan
--------------

*   [Symtom](https://www.1177.se/olyckor--skador/skador-pa-hander-och-fotter/batbensbrott/#section-12101)
*   [När och var ska jag söka vård?](https://www.1177.se/olyckor--skador/skador-pa-hander-och-fotter/batbensbrott/#section-12102)
*   [Undersökning](https://www.1177.se/olyckor--skador/skador-pa-hander-och-fotter/batbensbrott/#section-12103)
*   [Behandling](https://www.1177.se/olyckor--skador/skador-pa-hander-och-fotter/batbensbrott/#section-12104)
*   [Påverka och delta i din vård](https://www.1177.se/olyckor--skador/skador-pa-hander-och-fotter/batbensbrott/#section-12105)

Läs mer på 1177.se
------------------

### [Så fungerar skelett och leder](https://www.1177.se/liv--halsa/sa-fungerar-kroppen/skelett-och-leder/)

Skelettet håller oss upprätta, skyddar våra inre organ och är fäste för musklerna. Skelettets ben hålls ihop med leder. I lederna kan benen röra sig mot varandra. Det gör att hela kroppen kan röra sig.

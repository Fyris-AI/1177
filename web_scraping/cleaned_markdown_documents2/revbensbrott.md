Filename: revbensbrott.md
Title: Revbensbrott
URL Source: https://www.1177.se/olyckor--skador/skador-pa-overkropp-och-hofter/revbensbrott/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på överkropp och höfter](https://www.1177.se/olyckor--skador/skador-pa-overkropp-och-hofter/)
4.  [Revbensbrott](https://www.1177.se/olyckor--skador/skador-pa-overkropp-och-hofter/revbensbrott/)

[Skador på överkropp och höfter](https://www.1177.se/olyckor--skador/skador-pa-overkropp-och-hofter/)

Revbensbrott
============

Ett revbensbrott innebär att ett eller flera revben har spruckit eller har gått av. Den vanligaste orsaken är att du har råkat ut för en olycka, till exempel om du har ramlat eller fått ett slag mot bröstkorgen. Du kan också få ett revbensbrott om du har långvarig hosta.

Brutna revben läker av sig själv, men det kan ta en till två månader. På det ställe där benet har läkt kan det bildas en liten obetydlig knöl.

Läs mer om hur [skelett och leder](https://www.1177.se/liv--halsa/sa-fungerar-kroppen/skelett-och-leder/) fungerar.

Symtom
------

Symtom
------

Ett eller flera av följande symtom är vanliga om du har brutit ett revben eller har fått en spricka:

*   Du är öm över revbenet.
*   Det gör ont när du andas djupt, hostar, nyser eller skrattar.
*   Du har svårt att sova eftersom det gör ont när du vänder dig i sängen.

Man har oftast mest besvär när det har gått en vecka efter skadan. De flesta blir bra efter ungefär en till två månader.

När och var ska jag söka vård?
------------------------------

När och var ska jag söka vård?
------------------------------

De allra flesta som bryter ett revben behöver inte söka vård. Smärtan brukar gå över av sig själv inom ett par veckor.

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om du har så ont att det inte räcker med receptfria smärtstillande läkemedel.

Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

### Om det är bråttom

Kontakta genast en vårdcentral eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om du har fått ett slag mot bröstkorgen och har ett eller flera av följande besvär:

*   Du är andfådd, matt, kallsvettig eller illamående.
*   Du har hosta och svår andnöd.

Om det är stängt på vårdcentralen eller den jouröppna mottagningen, sök vård på en akutmottagning.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård.

Behandling
----------

Behandling
----------

Du behöver oftast ingen behandling för ett brutet revben, eftersom det läker av sig själv. Om du däremot har brutit många revben vid en större olycka kan du behöva opereras för att [bröstkorgen](https://www.1177.se/sjukdomar--besvar/hjarta-och-blodkarl/ont-i-brostet/) ska bli stabil igen.

Prova att ta [receptfria smärtstillande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/) om du har mycket ont. Vid revbensbrott är det bäst att ta läkemedel med paracetamol. Du kan fråga om råd på ett apotek.

Det är bra om du rör på dig och undviker att ligga till sängs en längre tid.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Brutna revben läker av sig...
    
    Symtom
    
    När och var ska jag...
    
    Behandling
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-07-31

Redaktör:

Ernesto Martinez, 1177.se, nationella redaktionen

Granskare:

Rikard Viberg, läkare, specialist i allmänmedicin, Stockholm

Hitta på sidan
--------------

*   [Symtom](https://www.1177.se/olyckor--skador/skador-pa-overkropp-och-hofter/revbensbrott/#section-12228)
*   [När och var ska jag söka vård?](https://www.1177.se/olyckor--skador/skador-pa-overkropp-och-hofter/revbensbrott/#section-12229)
*   [Behandling](https://www.1177.se/olyckor--skador/skador-pa-overkropp-och-hofter/revbensbrott/#section-12230)
*   [Påverka och delta i din vård](https://www.1177.se/olyckor--skador/skador-pa-overkropp-och-hofter/revbensbrott/#section-12231)

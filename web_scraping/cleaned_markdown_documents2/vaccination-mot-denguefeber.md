Filename: vaccination-mot-denguefeber.md
Title: Denguefeber orsakas av ett virus. En del som smittas blir allvarligt sjuka. Du som ska resa till ett område där det finns denguefeber kan behöva vaccinera dig i god tid innan.
URL Source: https://www.1177.se/undersokning-behandling/vaccinationer/vaccination-mot-denguefeber/

[Denguefeber](https://www.1177.se/sjukdomar--besvar/infektioner/ovanliga-infektioner/denguefeber/) finns i många länder i Afrika, Asien, Centralamerika och Sydamerika.

Du behöver två doser vaccin. Den första dosen bör du ta tre till fyra månader innan resan.

När ska jag vaccinera mig?
--------------------------

När ska jag vaccinera mig?
--------------------------

Du rekommenderas vaccin om något av det här stämmer:

*   Du ska bo eller stanna i riskområden längre än sex veckor.
*   Du kommer att åka flera gånger till ett riskområde.
*   Du ska övernatta på landsbygden i ett riskområde.
*   Du ska resa till ett område där det pågår ett utbrott av denguefeber.

Det finns fyra typer av denguevirus. Om du aldrig har haft denguefeber och vaccinerar dig har du skydd mot två av de fyra virustyperna. Du kan med andra ord insjukna i de andra två typerna av denguevirus.

Om du har haft denguefeber tidigare ger vaccinet ett skydd mot alla fyra typerna.

Kontakta en vaccinationsmottagning om du är osäker på om du ska vaccinera dig innan du reser.

Så går vaccinationen till
-------------------------

Så går vaccinationen till
-------------------------

Vuxna och barn från sex års ålder får sprutan med vaccin på överarmens utsida.

### Vaccinera dig i god tid innan resan.

Du behöver få två doser vaccination för att få ett bra skydd. Det gäller både vuxna och barn.

Den andra dosen kan du få tidigast tre månader efter den första dosen. Du behöver därför påbörja vaccinationen i god tid innan resan.

Barn kan vaccineras med samma intervall som vuxna.

Hur länge vaccinet skyddar är inte känt.

Läs mer: [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/#:~:text=R%C3%A4dsla%20f%C3%B6r%20n%C3%A5lstick%20kan%20k%C3%A4nnas%20p%C3%A5%20olika%20s%C3%A4tt,-En%20del%20k%C3%A4nner&amp;amp;text=Det%20%C3%A4r%20vanligt%20men%20g%C3%A5r,och%20andra%20symtom%20p%C3%A5%20panik.).

### **Om du har glömt att vaccinera dig**

Om du har glömt att vaccinera dig med den andra dosen innan du ska resa, kan du behöva ta den när du kommer hem. Då får du ett bra skydd.

Vilka ska inte vaccinera sig?
-----------------------------

Vilka ska inte vaccinera sig?
-----------------------------

Vaccin mot denguefeber ger ett bra skydd, men kan inte tas av alla.

Du ska inte vaccinera dig om något av följande stämmer:

*   Du är gravid eller ammar.
*   Du har kraftigt nedsatt immunförsvar på grund av en sjukdom eller en behandling.
*   Du behandlas med cellhämmande medel, så kallade cytostatika.
*   Du behandlas med höga kortisondoser under en lång tid.
*   Du är allergisk mot ägg. Vaccinet innehåller en liten mängd äggvita.

Du rekommenderas heller inte vaccin om du är 60 år eller äldre. Fråga i stället om råd på en vaccinationsmottagning om du funderar på om du behöver vaccinera dig.

Graviditet och amning
---------------------

Graviditet och amning
---------------------

Det är oklart hur vaccinet påverkar fostret eller om det passerar över i bröstmjölk. Därför rekommenderas vaccinet inte om du är gravid eller ammar.

Så mår jag efteråt
------------------

Så mår jag efteråt
------------------

Efter vaccinationen kan du bli röd och svullen i huden där du har fått sprutan. Det kan kännas ömt, men det brukar gå över snabbt.

Det här är andra besvär du kan få:

*   feber
*   huvudvärk
*   illamående
*   ont i musklerna.

Besvären brukar gå över inom en eller några dagar. Det finns en liten risk för att vaccinet orsakar allvarliga biverkningar, även om det är mycket ovanligt.

*   [Sweden abroad](https://www.1177.se/lankbiblioteket/nationella-lankar/s/sweden-abroad/)
*   [Folkhälsomyndigheten: Aktuell information om epidemier och utbrott](https://www.1177.se/lankbiblioteket/nationella-lankar/f/www.folkhalsomyndigheten.se/aktuell-information-om-epidemier-och-utbrott/)
*   [Folkhälsomyndigheten-Vaccination mot denguefeber](https://www.1177.se/lankbiblioteket/nationella-lankar/f/www.folkhalsomyndigheten.se/folkhalsomyndigheten-vaccination-mot-denguefeber/)
*   [INFPREG - kunskapscentrum för infektioner under graviditet](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/)

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-denguefeber/#section-212964)
*   [Var kan jag vaccinera mig?](https://www.1177.se/undersokning-behandling/vaccinationer/vaccination-mot-denguefeber/#section-212965)
*   [Så går vaccinationen till](https://www.1177.se/undersokning-behandling/vaccinationer/vaccination-mot-denguefeber/#section-212966)
*   [Vilka ska inte vaccinera sig?](https://www.1177.se/undersokning-behandling/vaccinationer/vaccination-mot-denguefeber/#section-212967)
*   [Graviditet och amning](https://www.1177.se/undersokning-behandling/vaccinationer/vaccination-mot-denguefeber/#section-212968)
*   [Så mår jag efteråt](https://www.1177.se/undersokning-behandling/vaccinationer/vaccination-mot-denguefeber/#section-212969)
*   [Påverka och delta i din vård](https://www.1177.se/undersokning-behandling/vaccinationer/vaccination-mot-denguefeber/#section-212974)

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.
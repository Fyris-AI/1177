Filename: skavsar.md
Title: Skavsår
URL Source: https://www.1177.se/olyckor--skador/sar-och-blamarken/skavsar/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Sår och blåmärken](https://www.1177.se/olyckor--skador/sar-och-blamarken/)
4.  [Skavsår](https://www.1177.se/olyckor--skador/sar-och-blamarken/skavsar/)

[Sår och blåmärken](https://www.1177.se/olyckor--skador/sar-och-blamarken/)

Skavsår
=======

Skavsår på fötterna kan uppkomma när huden nöts mot strumpan eller skon. Du kan få skavsår om du har gått i nya eller trånga skor, eller om fötterna varit blöta i skorna. Du kan själv behandla och förebygga skavsår.

Symtom
------

Symtom
------

Skavsår börjar oftast som en vätskefylld blåsa. Blåsan kan gå sönder och så småningom bildas ett sår.

Ett skavsår kan bli infekterat. Det märker du genom att huden runt såret blir röd, varm och svullen, det gör mer ont och det bildas var i såret.

När och var ska jag söka vård?
------------------------------

När och var ska jag söka vård?
------------------------------

De allra flesta som får skavsår behöver inte söka vård eftersom besvären brukar gå över av sig själv.

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om något av följande stämmer in på dig:

*   Du har ett skavsår som inte blir bättre på en vecka.
*   Du har diabetes och har besvär med skavsår.

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om såret blir mycket rött och varmt och det blir kraftig varbildning eller du får feber.

Om det är stängt kan du vänta tills vårdcentralen eller den jouröppna mottagningen öppnar. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

### Om det är bråttom

Kontakta genast en [vårdcentral](https://www.1177.se/hitta-vard/?caretype=V%c3%a5rdcentral&s=name&lat=&lng=) eller en [jouröppen mottagning](https://www.1177.se/hitta-vard/?caretype=Jourmottagning&s=name&lat=&lng=) om du får feber och känner dig mycket sjuk. Om det inte går eller är stängt, sök vård på en akutmottagning.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då får du hjälp att bedöma dina symtom eller hjälp med var du kan söka vård. 

Vad kan jag göra själv?
-----------------------

Vad kan jag göra själv?
-----------------------

Du kan själv behandla skavsår. Här är några saker du kan göra:

*   Undvik att peta hål på blåsan, eftersom den skyddar den hud som håller på att bildas därunder.
*   Tvätta rent såret med mild tvål och vatten. Det är lättast att använda flytande tvål.
*   Använd särskilda skavsårsplåster som lindrar, skyddar och underlättar läkning.
*   Använd filtringar för att skydda mot tryck och nötning.

Både skavsårsplåster och filtringar finns att köpa på apotek.

Ett lindrigt infekterat skavsår kan du göra rent extra noga, ett par gånger om dagen. Tvätta med vatten och mild tvål.

Du kan förebygga skavsår
------------------------

Du kan förebygga skavsår
------------------------

För att undvika skavsår kan du göra följande:

*   Håll fötterna torra och byt strumpor ofta.
*   Använd bekväma och väl ingångna skor om du ska gå långa promenader.
*   Använd dubbla strumpor. Sätt först på en tunn syntetstrumpa, gärna en nylonstrumpa, som inte veckar sig. Ovanpå den tar du en vanlig strumpa, helst i ull eller i blandat material. Undvik strumpor i ren bomull eftersom de lättare blir fuktiga.
*   Använd särskilda skavsårsplåster på utsatta hudområden, som hälarna. Du kan också använda tejp eller häfta som fäster bra. Olika typer av tejp och häfta kan köpas på ett apotek. Använd inte vanliga plåster eftersom de oftast glider.
*   Håll fötterna mjuka med en fet hudkräm.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Symtom
    
    När och var ska jag...
    
    Vad kan jag göra själv?
    
    Du kan förebygga skavsår
    
    Om innehållet
    
    Skriv ut valda delar
    

Senast uppdaterad:

2022-06-10

Redaktör:

Ernesto Martinez, 1177.se, nationella redaktionen

Granskare:

Bertil Marklund, läkare, professor i allmänmedicin, Göteborg

Hitta på sidan
--------------

*   [Symtom](https://www.1177.se/olyckor--skador/sar-och-blamarken/skavsar/#section-12258)
*   [När och var ska jag söka vård?](https://www.1177.se/olyckor--skador/sar-och-blamarken/skavsar/#section-12259)
*   [Vad kan jag göra själv?](https://www.1177.se/olyckor--skador/sar-och-blamarken/skavsar/#section-12260)
*   [Du kan förebygga skavsår](https://www.1177.se/olyckor--skador/sar-och-blamarken/skavsar/#section-12261)

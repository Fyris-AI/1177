Filename: brand-av-bjornloka-eller-jatteloka.md
Title: Bränd av björnloka eller jätteloka
URL Source: https://www.1177.se/olyckor--skador/bett-stick-och-vaxter/brand-av-bjornloka-eller-jatteloka/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Bett, stick och växter](https://www.1177.se/olyckor--skador/bett-stick-och-vaxter/)
4.  [Bränd av björnloka eller jätteloka](https://www.1177.se/olyckor--skador/bett-stick-och-vaxter/brand-av-bjornloka-eller-jatteloka/)

[Bett, stick och växter](https://www.1177.se/olyckor--skador/bett-stick-och-vaxter/)

Bränd av björnloka eller jätteloka
==================================

Björnloka och jätteloka innehåller så kallade furokumariner som är irriterande på huden, särskilt om du samtidigt utsätter huden för solljus.

![Image 2: Stor växt med stora vita blommor och tjock stam.](https://www.1177.se/globalassets/1177/nationell/media/fotografier/olyckor-och-skador/bett-stick-och-vaxter/bjornloka.jpg?saved=2022-08-12+02:05)

Björnloka blir ofta en meter hög och Jättelokan kan bli nästan tre meter hög. Stjälken är räfflad och hårig. Blommorna är gulgröna eller vita.

Björnloka kallas även björnfloka. Jätteloka kallas även jättebjörnloka eller jättefloka.

Symtom
------

Symtom
------

Det irriterande ämnet finns i växtsaften som finns i alla delar av växten. Det kan därför räcka med att bara röra vid blomman helt lätt för att få symtom som liknar en brännskada.

Du kan få kraftig hudirritation, rodnad och blåsor som gör ont. Ibland kan huden bli mörkfärgad och det kan bildas ärr. Besvären kan kvarstå i veckor.

Vad kan jag göra själv?
-----------------------

Vad kan jag göra själv?
-----------------------

Om du får växtsaft på huden ska du tvätta huden noga med tvål och vatten, så fort som möjligt. Sedan kan du smörja in med kylbalsam för att lindra besvären.

### Skydda huden mot sol

Jättelokans växtsaft innehåller ämnen som i kombination med solljus ger brännskadeliknande symtom på huden. Du känner ingenting precis när du är i kontakt med plantan, utan effekten kan uppstå först efter ett eller ett par dygn. Du bör skydda det utsatta hudområdet mot sol under minst en vecka om du har fått en hudirritation med rodnad och blåsor.

Du bör skydda hudområdet mot sol under minst två dagar även om du inte märker någon reaktion i huden efter kontakt med växten.

När och var ska jag söka vård?
------------------------------

När och var ska jag söka vård?
------------------------------

De allra flesta som bränner sig på växten behöver inte söka vård. Besvären brukar gå över av sig själv.

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om du har blivit bränd på ett stort hudområde. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då får du hjälp att bedöma dina symtom och råd om vad du kan göra själv.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Bild
    
    Björnloka kallas även björnfloka. Jätteloka...
    
    Symtom
    
    Vad kan jag göra själv?
    
    När och var ska jag...
    
    Om innehållet
    
    Skriv ut valda delar
    

Senast uppdaterad:

2022-04-27

Redaktör:

Ernesto Martinez, 1177.se, nationella redaktionen

Granskare:

Bertil Marklund, läkare, professor i allmänmedicin, Göteborg

Fotograf:

Jenny Hallström, 1177.se, nationella redaktionen

Hitta på sidan
--------------

*   [Symtom](https://www.1177.se/olyckor--skador/bett-stick-och-vaxter/brand-av-bjornloka-eller-jatteloka/#section-78141)
*   [Vad kan jag göra själv?](https://www.1177.se/olyckor--skador/bett-stick-och-vaxter/brand-av-bjornloka-eller-jatteloka/#section-78143)
*   [När och var ska jag söka vård?](https://www.1177.se/olyckor--skador/bett-stick-och-vaxter/brand-av-bjornloka-eller-jatteloka/#section-78151)

Läs mer på 1177.se
------------------

### [Bränd av brännässla](https://www.1177.se/olyckor--skador/bett-stick-och-vaxter/brand-av-brannassla/)

Brännässlan bränner med små luddiga hår som finns på hela växten. Besvären går vanligtvis över av sig själv, men du kan behöva lindra med till exempel kylbalsam.

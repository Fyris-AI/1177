Filename: kan-man-trana-fast-man-ar-lite-sjuk.md
Title: Kan man träna fast man är lite sjuk?
URL Source: https://www.1177.se/liv--halsa/fysisk-aktivitet-och-traning/kan-man-trana-fast-man-ar-lite-sjuk/

1.  [Start](https://www.1177.se/)
2.  [Liv & hälsa](https://www.1177.se/liv--halsa/)
3.  [Fysisk aktivitet och träning](https://www.1177.se/liv--halsa/fysisk-aktivitet-och-traning/)
4.  [Kan man träna fast man är lite sjuk?](https://www.1177.se/liv--halsa/fysisk-aktivitet-och-traning/kan-man-trana-fast-man-ar-lite-sjuk/)

[Fysisk aktivitet och träning](https://www.1177.se/liv--halsa/fysisk-aktivitet-och-traning/)

Kan man träna fast man är lite sjuk?
====================================

Fråga
-----

Kan jag träna fast jag är förkyld, men inte har feber? När bör jag vara försiktig med träning?

Svar
----

För den som tränar regelbundet kan det kännas jobbigt att inte kunna träna när man är lite förkyld.

### Det finns risker

Att träna när man är sjuk kan ibland orsaka [hjärtmuskelinflammation](https://www.1177.se/sjukdomar--besvar/hjarta-och-blodkarl/inflammation-och-infektion-i-hjartat/hjartmuskelinflammation/). Det är en allvarlig sjukdom och det kan ta lång tid att bli frisk.

Risken för att få hjärtmuskelinflammation är större i början av infektionen. Risken är också större ju kraftigare infektionen är.

Det är ofta vanliga [förkylningsvirus](https://www.1177.se/sjukdomar--besvar/infektioner/forkylning-och-influensa/forkylning/) som ger snuva och [ont i halsen](https://www.1177.se/sjukdomar--besvar/ogon-oron-nasa-och-hals/hals/ont-i-halsen/) som brukar kunna orsaka hjärtmuskelinflammation. Du bör ta det extra lugnt med träningen i början av infektion, även om du inte känner dig jättesjuk.

Du ska aldrig träna eller idrotta om du har [feber.](https://www.1177.se/sjukdomar--besvar/infektioner/feber/feber/)

### Vad innebär det att ta det lugnt med träningen?

Du som bara har snuva men inte ont i halsen eller hosta bör vila de första dagarna. När du känner dig bättre kan du börja träna försiktigt igen.

Du som har ont i halsen, ont i kroppen eller känner dig sjuk bör vänta med träningen tills du börjar känna dig bra. Då kan du till exempel träna teknik och även lättare styrketräning om kroppen orkar.

När du känner dig helt frisk kan du träna som vanligt igen.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Fråga/Svar
    
    Om innehållet
    
    Skriv ut valda delar
    

Senast uppdaterad:

2023-12-19

Redaktör:

Rebecka Persson, 1177.se, nationella redaktionen

Granskare:

Rikard Viberg, läkare, specialist i allmänmedicin, Stockholm

Läs mer på 1177.se
------------------

### [Fysisk aktivitet och träning](https://www.1177.se/liv--halsa/fysisk-aktivitet-och-traning/)

Läs om hur du på ett enkelt sätt kan öka din fysiska aktivitet i vardagen. Här finns flera filmer med träningsprogram som du kan göra hemma. Du hittar också tips på hur du kan få barn att röra sig mer.

### [Covid-19](https://www.1177.se/sjukdomar--besvar/lungor-och-luftvagar/inflammation-och-infektion-ilungor-och-luftror/om-covid-19--coronavirus/covid-19-coronavirus/)

Covid-19 är en infektionssjukdom som orsakas av ett virus. Det är vanligt att bli sjuk som vid förkylning eller influensa, men du kan också få andra symtom. Oftast går covid-19 över av sig själv. Du kan få covid-19 flera gånger.

### [Förkylning och influensa](https://www.1177.se/sjukdomar--besvar/infektioner/forkylning-och-influensa/)

Här kan du läsa om förkylningar, influensa och snuva. Du får tips på vad du kan göra själv för att lindra besvären och råd om när du ska söka vård.

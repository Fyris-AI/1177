Filename: vaccination-mot-rabies.md
Title: Vaccination mot rabies
URL Source: https://www.1177.se/undersokning-behandling/vaccinationer/vaccination-mot-rabies/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Vaccinationer](https://www.1177.se/undersokning-behandling/vaccinationer/)
4.  [Vaccination mot rabies](https://www.1177.se/undersokning-behandling/vaccinationer/vaccination-mot-rabies/)

[Vaccinationer](https://www.1177.se/undersokning-behandling/vaccinationer/)

Vaccination mot rabies
======================

Rabies orsakas av virus. Sjukdomen kan smitta vid kontakt med saliv från ett smittat däggdjur, oftast hundar. Rabies är dödlig utan behandling med vaccin. Ingen i Sverige har smittats på många år. Det är bra om du vaccinerar dig för att få ett skydd mot rabies när du vistas en längre tid i områden där det finns risk för rabies.

Du har ett bra skydd mot sjukdomen om du är vaccinerad. Men du måste ändå fylla på vaccindosen så snabbt som möjligt och helst inom två dygn om du tror att du blivit smittad av rabies. Se till att bli vaccinerad även om det har gått lång tid utan att du har fått symtom.

När ska jag vaccinera mig?
--------------------------

När ska jag vaccinera mig?
--------------------------

Det är bra om du vaccinerar dig för att få ett skydd mot rabies när du vistas en längre tid i områden där det finns risk för rabies.

Det är särskilt viktigt att du vaccinerar dig om något av det här stämmer in på dig:

*   Du ska resa till områden och bo eller stanna länge i ett land där risken för smitta är stor.
*   Du ska av något skäl ska ha nära kontakt med djur som kan vara smittade av rabies.

Kontakta en vaccinationsmottagning om du är osäker på om du ska vaccinera dig innan du reser.

### **Rabiesvaccin som behandling**

Vaccinet används också som behandling om du har smittats med rabies. Du får då ta flera doser även om är du är ovaccinerad. Har du blivit exponerad för rabies och behöver rabiesvaccin som behandling ska du kontakta en akutmottagning eller infektionsklinik.

Läs mer i [texten om rabies.](https://www.1177.se/sjukdomar--besvar/infektioner/ovanliga-infektioner/rabies/)

Så går vaccinationen till
-------------------------

Så går vaccinationen till
-------------------------

Kontakta en vårdcentral eller vaccinationsmottagning om du vill vaccinera dig. [Här kan du hitta vård.](https://www.1177.se/hitta-vard/)

Läs mer om hur du kan [förbereda ditt barn inför vaccinationen.](https://www.1177.se/barn--gravid/vard-och-stod-for-barn/forbereda-barn-for-besok-i-varden/ "förbereda ditt barn för v")

### Vuxna

Vuxna får sprutan med vaccin på överarmens utsida.

Du behöver två doser för att få ett grundskydd mot sjukdomen.

För att få ett bra skydd på resan rekommenderas att du får följande vaccinationer:

*   Första dosen helst flera veckor innan du ska resa.
*   Andra dosen, ungefär en vecka efter första dosen.

Du som kan ha smittats får två doser vaccin, även om du är vaccinerad med två doser sedan tidigare. Det kan jämföras med ovaccinerade personer som behöver flera doser vaccin som behandling.

### Barn 

Barn som är äldre än tre år får sprutan med vaccin på överarmens utsida. Barn upp till tre år får oftast sprutan på lårets framsida.

Barn kan vaccineras med samma intervall som vuxna.

Så mår jag efteråt
------------------

Så mår jag efteråt
------------------

Du kan bli lite röd och svullen på stället där du fick sprutan. Det kan också kännas lite ömt. Besvären brukar gå över inom ett par dagar.

Påverka och delta i vården
--------------------------

Påverka och delta i vården
--------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård.](https://www.1177.se/sa-fungerar-varden/var-med-och-bestam-om-din-vard/patientlagen/)

Även barn ska få vara delaktiga i sin vård. Ju äldre barnet är desto viktigare är det.  
  
Du har möjlighet att [få hjälp av en tolk om du inte pratar svenska.](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/) Du har också [möjlighet att få hjälp av en tolk om du till exempel har en hörselnedsättning.](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/)

Mer på andra webbplatser
------------------------

*   [Infpreg vaccinationer](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/infpreg-vaccinationer/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Du har ett bra skydd...
    
    När ska jag vaccinera mig?
    
    Så går vaccinationen till
    
    Så mår jag efteråt
    
    Påverka och delta i vården
    
    Mer på andra webbplatser
    
    Om innehållet
    
    Skriv ut valda delar
    

Senast uppdaterad:

2024-10-10

Redaktör:

Ingela Andersson, 1177.se, nationella redaktionen

Granskare:

Hedvig Glans, infektionsläkare, Karolinska Universitetssjukhuset, Stockholm

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-rabies/#section-41377)
*   [Så går vaccinationen till](https://www.1177.se/undersokning-behandling/vaccinationer/vaccination-mot-rabies/#section-41378)
*   [Så mår jag efteråt](https://www.1177.se/undersokning-behandling/vaccinationer/vaccination-mot-rabies/#section-41381)
*   [Påverka och delta i vården](https://www.1177.se/undersokning-behandling/vaccinationer/vaccination-mot-rabies/#section-165356)

Mer på 1177.se
--------------

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.

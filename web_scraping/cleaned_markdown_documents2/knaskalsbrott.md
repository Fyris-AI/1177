Filename: knaskalsbrott.md
Title: Knäskålsbrott
URL Source: https://www.1177.se/olyckor--skador/skador-pa-armar-och-ben/knaskalsbrott/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på armar och ben](https://www.1177.se/olyckor--skador/skador-pa-armar-och-ben/)
4.  [Knäskålsbrott](https://www.1177.se/olyckor--skador/skador-pa-armar-och-ben/knaskalsbrott/)

[Skador på armar och ben](https://www.1177.se/olyckor--skador/skador-pa-armar-och-ben/)

Knäskålsbrott
=============

Knäskålen är tålig för de flesta slag och stötar. Men den kan spricka eller gå sönder i flera bitar om du till exempel faller med böjda knän mot ett hårt underlag, eller om du är med om en bilolycka. Knäskålen brukar läka helt efter behandling om den inte är alltför skadad.

Det kan ta minst ett halvår innan du blir bra efter att ha brutit knäskålen. Det är vanligt under tiden att du känner dig öm i knäskålen när den trycker mot något, till exempel om du står på knä. Ömheten kan kännas i upp till ett par år efter skadan.

Symtom
------

Symtom
------

Du kan få ett eller flera symtom om knäskålen spricker eller går sönder:

*   Du får mycket ont.
*   Du får snabbt en svullnad på framsidan av knäskålen.
*   Du får svårt att stödja på benet.

När och var ska jag söka vård?
------------------------------

När och var ska jag söka vård?
------------------------------

Kontakta genast en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om du tror att du har ett brott på knäskålen. Om det är stängt, sök vård på en akutmottagning.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård.

Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Undersökning
------------

Undersökning
------------

Läkaren känner på knät för att ta reda på vilken typ av skada du har fått. Du kan behöva genomgå en [röntgenundersökning](https://www.1177.se/undersokning-behandling/undersokningar-och-provtagning/bildundersokningar-och-rontgen/rontgen/).

Behandling
----------

Behandling
----------

[![Image 1: Illustration som visar tre varianter av knäskålsbrott](https://www.1177.se/globalassets/1177/nationell/media/illustrationer/skelett-och-leder/ben-och-fotter/skelett_knaskalfraktur.svg?saved=2021-05-27+02:26&preset=low-res) Förstora bilden](https://www.1177.se/globalassets/1177/nationell/media/illustrationer/skelett-och-leder/ben-och-fotter/skelett_knaskalfraktur.svg?saved=2021-05-27+02:26)

Här visas tre varianter av knäskålsbrott från vänster till höger: lodrät spricka, tvärgående spricka och spricka i flera bitar.

Du behöver varken få [gips eller skena](https://www.1177.se/undersokning-behandling/fler-behandlingar/att-bli-gipsad/) om sprickan på knäskålen är uppifrån och ner. Du får stödja på benet och röra knät. Det är bra att undvika kraftig belastning som att hoppa eller springa under fyra till sex veckor efter att du har fått skadan. Du kan behöva gå med kryckor under de första veckorna.

Du kan få gå med en skena i tre till sex veckor eller bli gipsad om du har en tvärgående spricka eller flera sprickor.

### Operation

Du blir opererad om benbitarna behöver läggas på plats. Läkaren sätter ihop bitarna med metalltråd och skruv. Skruven får för det mesta sitta kvar, medan metalltråden brukar tas bort efter några månader. Du behöver inget gips om bitarna sitter ihop bra efter operationen.

### Du kan behöva träna upp rörelseförmågan

Du kan få träffa en fysioterapeut för öva upp rörelseförmågan om du har blivit opererad eller har haft gips. Fysioterapeuten kallas ibland sjukgymnast.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Du som behöver [hjälpmedel](https://www.1177.se/undersokning-behandling/hjalpmedel/) ska få information om vad som finns. Du ska också få veta hur du ska göra för att få ett hjälpmedel.

Läs mer på 1177.se
------------------

*   [Så fungerar skelett och leder](https://www.1177.se/liv--halsa/sa-fungerar-kroppen/skelett-och-leder/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Det kan ta minst ett...
    
    Symtom
    
    När och var ska jag...
    
    Undersökning
    
    Behandling
    
    Påverka och delta i din...
    
    Läs mer på 1177.se
    
    Om innehållet
    
    Skriv ut valda delar
    

Senast uppdaterad:

2021-03-02

Redaktör:

Ernesto Martinez, 1177.se, nationella redaktionen

Granskare:

Rikard Viberg, läkare, specialist i allmänmedicin, Stockholm

Illustratör:

Kari Toverud, certifierad medicinsk illustratör

Hitta på sidan
--------------

*   [Symtom](https://www.1177.se/olyckor--skador/skador-pa-armar-och-ben/knaskalsbrott/#section-12012)
*   [När och var ska jag söka vård?](https://www.1177.se/olyckor--skador/skador-pa-armar-och-ben/knaskalsbrott/#section-12013)
*   [Undersökning](https://www.1177.se/olyckor--skador/skador-pa-armar-och-ben/knaskalsbrott/#section-125570)
*   [Behandling](https://www.1177.se/olyckor--skador/skador-pa-armar-och-ben/knaskalsbrott/#section-12014)
*   [Påverka och delta i din vård](https://www.1177.se/olyckor--skador/skador-pa-armar-och-ben/knaskalsbrott/#section-12015)

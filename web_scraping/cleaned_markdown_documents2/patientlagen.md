Filename: patientlagen.md
Title: Patientlagen är en lag som finns för dig som är patient. I lagen beskrivs bland annat vilken information du ska få. Informationen ska hjälpa dig att vara med och bestämma om din vård.
URL Source: https://www.1177.se/sa-fungerar-varden/var-med-och-bestam-om-din-vard/patientlagen/

![Image 1: Person som samtalar med vårdpersonal](https://www.1177.se/globalassets/1177/nationell/media/fotografier/sa-fungerar-varden/lagar-bestammelser-och-dina-uppgifter/samtal-vard4.jpg?saved=2025-01-23+11:46)

Vårdpersonalen ska ge dig den information du behöver. Du ska kunna förstå och vara delaktig i din vård.

I den här texten kan du läsa om vad som står i patientlagen. Det finns också länkar till andra texter på 1177.se där du kan läsa mer om de olika delarna i patientlagen.

Vad är patientlagen?
--------------------

Vad är patientlagen?
--------------------

Patientlagen ska hjälpa dig som patient att vara delaktig i din vård. Du ska kunna vara med och bestämma om hur din vård ska utformas och genomföras. Det gäller både vuxna och barn.

Du väljer själv hur aktiv du vill vara. Vårdpersonalen har ansvar för att du får bra vård, oavsett hur mycket du vill engagera dig själv.

Du ska få information om din vård
---------------------------------

Du ska få information om din vård
---------------------------------

Du behöver få information för att kunna vara delaktig i din vård. Vårdpersonalen ska ge dig den information du behöver.

Du ska till exempel få information om detta:

*   din hälsa
*   vilka undersökningar och behandlingar som kan vara aktuella för dig och hur de går till
*   vilka risker för komplikationer och biverkningar som finns
*   vilka hjälpmedel som finns för dig, om du behöver det
*   ungefär hur länge du kan behöva vänta på att få vård enligt vårdgarantin. 

### Du ska förstå informationen

Informationen du får ska gå att förstå. Den ska vara anpassad efter dina behov.

Det kan till exempel betyda att:

*   Du behöver en språktolk.
*   Du behöver en tolk för att du har en funktionsnedsättning som påverkar ditt tal, språk eller hörsel.
*   Du behöver få informationen utskriven på papper.

Fråga om du inte förstår vad vårdpersonalen menar.

### Information till närstående

Ibland kan dina närstående behöva få information om din vård. Det kan vara viktigt både för dig själv och för dina närstående.

Närstående kan bara få informationen om du själv har gett din tillåtelse till det.

*   [Tips inför ditt besök i vården](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/)
*   [Tolkning till ditt språk](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/)
*   [Tolktjänster vid funktionsnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/)
*   [Vårdgaranti](https://www.1177.se/sa-fungerar-varden/lagar-och-bestammelser/vardgaranti/)
*   [Du som är närstående i vården](https://www.1177.se/sa-fungerar-varden/anhorig---narstaende/att-vara-narstaende-i-varden/)
*   [Tystnadsplikt och sekretess](https://www.1177.se/sa-fungerar-varden/sa-skyddas-och-hanteras-dina-uppgifter/tystnadsplikt-och-sekretess/)

Välja behandling och hjälpmedel
-------------------------------

Välja behandling och hjälpmedel
-------------------------------

Ibland kan det finnas flera behandlingar som fungerar för dig. Då ska du få välja den behandling som passar dig bäst, om det är rimligt med tanke på vad du behöver och vad behandlingen kostar. Behandlingen måste också stämma överens med vetenskap och beprövad erfarenhet.

### Välja hjälpmedel

Du kan också få vara med och välja vilket hjälpmedel som passar dig bäst, utifrån vad du behöver och vad det kostar.

*   [Att få hjälpmedel](https://www.1177.se/undersokning-behandling/hjalpmedel/sa-far-du-ett-hjalpmedel/)

Lämna samtycke
--------------

Lämna samtycke
--------------

Du kan godkänna att få exempelvis en undersökning eller behandling genom att på något sätt uttrycka ett ja. Det kallas att lämna sitt samtycke eller att samtycka till vård.

Du kan också välja att säga nej till den vård du erbjuds. Även om du har gett din tillåtelse till en viss vård kan du ändra dig.

Ny medicinsk bedömning
----------------------

Ny medicinsk bedömning
----------------------

Du kan få en ny medicinsk bedömning om du har en livshotande eller en särskilt allvarlig sjukdom eller skada. Det innebär att en annan läkare gör en bedömning av din sjukdom eller skada.

*   [Ny medicinsk bedömning](https://www.1177.se/sa-fungerar-varden/om-du-inte-ar-nojd/ny-medicinsk-bedomning/)

Om du inte är nöjd
------------------

Om du inte är nöjd
------------------

Du kan lämna synpunkter eller klaga om du inte är nöjd med den vård som du har fått eller om du tycker att vården har gjort något fel. Du ska få svar på dina klagomål så fort som möjligt. 

*   [Om du inte är nöjd med vården](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/)

*   [Riksdagen - Patientlagen](https://www.1177.se/lankbiblioteket/nationella-lankar/r/riksdagen.se---startsida/patientlagen/)

Hitta på sidan
--------------

*   [Vad är patientlagen?](https://www.1177.se/sa-fungerar-varden/var-med-och-bestam-om-din-vard/patientlagen/#section-207353)
*   [Välja öppenvård i hela landet](https://www.1177.se/sa-fungerar-varden/var-med-och-bestam-om-din-vard/patientlagen/#section-207513)
*   [Du ska få information om din vård](https://www.1177.se/sa-fungerar-varden/var-med-och-bestam-om-din-vard/patientlagen/#section-207519)
*   [Välja behandling och hjälpmedel](https://www.1177.se/sa-fungerar-varden/var-med-och-bestam-om-din-vard/patientlagen/#section-207514)
*   [Lämna samtycke](https://www.1177.se/sa-fungerar-varden/var-med-och-bestam-om-din-vard/patientlagen/#section-207361)
*   [Barn och ungas delaktighet](https://www.1177.se/sa-fungerar-varden/var-med-och-bestam-om-din-vard/patientlagen/#section-207496)
*   [Fast vårdkontakt](https://www.1177.se/sa-fungerar-varden/var-med-och-bestam-om-din-vard/patientlagen/#section-207493)
*   [Ny medicinsk bedömning](https://www.1177.se/sa-fungerar-varden/var-med-och-bestam-om-din-vard/patientlagen/#section-207490)
*   [Om du inte är nöjd](https://www.1177.se/sa-fungerar-varden/var-med-och-bestam-om-din-vard/patientlagen/#section-17684)

### [Var med och bestäm om din vård](https://www.1177.se/sa-fungerar-varden/var-med-och-bestam-om-din-vard/)

Du har alltid möjlighet att tycka till om din vård. Vårdpersonalen ska informera dig om din vård på ett sådant sätt att du förstår. Det står i patientlagen.

### [Tips inför ditt besök i vården](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/)

Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
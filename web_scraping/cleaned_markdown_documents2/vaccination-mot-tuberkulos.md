Filename: vaccination-mot-tuberkulos.md
Title: Barn som har ökad risk att bli smittade kan vaccineras mot tuberkulos. Vaccinet skyddar barnet från att bli allvarligt sjuk i tuberkulos.
URL Source: https://www.1177.se/undersokning-behandling/vaccinationer/vaccination-mot-tuberkulos/

Vaccinet används även mot en del andra sjukdomar, men den här texten handlar om skydd mot [tuberkulos](https://www.1177.se/sjukdomar--besvar/lungor-och-luftvagar/inflammation-och-infektion-ilungor-och-luftror/tuberkulos--tbc/).

Effekten av vaccinet varierar, men det skyddar väl mot de allvarligaste formerna av tuberkulos. Det är framför allt barn som får vaccinet eftersom det inte skyddar vuxna tillräckligt mycket. Vaccinationen kallas ibland också BCG-vaccination, som betyder Bacillus Calmette Guérin-vaccin.

Vissa rekommenderas att vaccinera sig
-------------------------------------

Vissa rekommenderas att vaccinera sig
-------------------------------------

Barn och unga rekommenderas vaccination om de har en ökad risk att bli smittade av tuberkulos. Det gäller till exempel barn och unga i någon av följande situationer:

*   Barn upp till 6 år i en familj från ett land där tuberkulos är vanligt. 

*   Barn och unga upp till 18 år som har nära kontakt med en person som har tuberkulos. 

*   Barn och unga upp till 18 år som planerar att vara mer än tre månader i ett land där tuberkulos är vanligt.  

[Länder med ökad risk för tuberkulos](https://www.folkhalsomyndigheten.se/smittskydd-beredskap/vaccinationer/vacciner-som-anvands-i-sverige/tuberkulos-tb/risklander-avseende-tuberkulos-bcg-vaccination/) finns listade på Folkhälsomyndighetens webbplats.

### Barn och unga som har flyttat till Sverige från ett annat land 

Vaccinationsprogrammet kan se olika ut i olika länder. Prata med en vårdcentral, BVC, eller elevhälsan om ditt barn är fött i ett annat land. Då får du hjälp med att ta reda på vilka vaccin barnet eventuellt har fått eller behöver få. Barn kan vaccineras inom [vaccinationsprogrammet](https://www.1177.se/undersokning-behandling/vaccinationer/vaccinationsprogrammet-for-barn/) fram till att de fyller 18 år. BVC är samma sak som barnavårdscentral. 

Så går vaccinationen till
-------------------------

Så går vaccinationen till
-------------------------

Barnet får vaccinet genom en spruta i överarmen. Det kan svida lite när barnet får sprutan, men det går över efter några minuter.

Så mår barnet efteråt 
---------------------- 

Så mår barnet efteråt 
----------------------

Det tar ofta flera månader innan det känns som vanligt på huden där barnet fick sprutan.

### De första dagarna efter vaccinationen 

De första dagarna kan huden bli svullen och öm där barnet fick sprutan. En del barn får [feber](https://www.1177.se/sjukdomar--besvar/infektioner/feber/feber/) efter vaccinationen, men det är ovanligt och går över av sig själv.

### Ungefär tre till sex veckor efter vaccinationen 

Barnet kan få en bula på armen ungefär tre veckor efter vaccinationen. På ljusare hud är bulan oftast röd. På mörkare hy syns ibland inte någon färgskillnad. Bulan blir långsamt större och ofta bildas en blåsa. Blåsan brukar spricka efter ytterligare några veckor och då bildas ett sår.

Ibland blir det inget sår utan i stället blir huden lite hård där barnet fick sprutan. Det hårda brukar försvinna efter några månader.

Några veckor efter vaccinationen kan också [lymfkörtlarna i armhålan](https://www.1177.se/sjukdomar--besvar/hjarta-och-blodkarl/lymfkortlar/svullna-lymfkortlar/) svullna lite. Det brukar gå över efter några veckor eller månader.

### Såret läker och kan bilda ett ärr

Såret som kan bildas efter några veckor kan ha mycket vätska. Det torkar oftast av sig själv inom en månad.

Det kan bli mycket vätska i såret. Då kan barnet använda ett förband som inte sitter tätt, till exempel ett textilplåster. Barnet ska inte använda plåster av plast, salvor eller sårpuder.

Barnet ska inte bada så länge det finns ett sår. Det går bra att duscha och det gör inget att det rinner vatten över såret.

Det kan ta upp till sex månader innan såret läker. Hur lång tid det tar varierar. Det blir ofta ett ärr när såret har läkt.

### När och var ska jag söka vård?  

Kontakta mottagningen som gav vaccinationen om barnet får svårt att använda armen. Kontakta också mottagningen om såret inte läker som det ska.

Ring telefonnumret 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Hitta på sidan
--------------

*   [Vissa rekommenderas att vaccinera sig](https://www.1177.se/undersokning-behandling/vaccinationer/vaccination-mot-tuberkulos/#section-199710)
*   [Hur kan mitt barn få vaccin?](https://www.1177.se/undersokning-behandling/vaccinationer/vaccination-mot-tuberkulos/#section-199711)
*   [Så går vaccinationen till](https://www.1177.se/undersokning-behandling/vaccinationer/vaccination-mot-tuberkulos/#section-199712)
*   [Så mår barnet efteråt](https://www.1177.se/undersokning-behandling/vaccinationer/vaccination-mot-tuberkulos/#section-199714) 
*   [Påverka och delta i din vård](https://www.1177.se/undersokning-behandling/vaccinationer/vaccination-mot-tuberkulos/#section-199713)

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Vaccinationer](https://www.1177.se/undersokning-behandling/vaccinationer/)

Att vaccinera sig ger ett bra skydd mot smittsamma sjukdomar. Här kan du läsa om vaccination mot olika sjukdomar och om när du bör vaccinera dig eller ditt barn.
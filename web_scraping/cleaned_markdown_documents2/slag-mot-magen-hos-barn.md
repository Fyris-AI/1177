Filename: slag-mot-magen-hos-barn.md
Title: Slag mot magen hos barn
URL Source: https://www.1177.se/olyckor--skador/skador-pa-overkropp-och-hofter/slag-mot-magen-hos-barn/

1.  [Start](https://www.1177.se/)
2.  [Olyckor & skador](https://www.1177.se/olyckor--skador/)
3.  [Skador på överkropp och höfter](https://www.1177.se/olyckor--skador/skador-pa-overkropp-och-hofter/)
4.  [Slag mot magen hos barn](https://www.1177.se/olyckor--skador/skador-pa-overkropp-och-hofter/slag-mot-magen-hos-barn/)

[Skador på överkropp och höfter](https://www.1177.se/olyckor--skador/skador-pa-overkropp-och-hofter/)

Slag mot magen hos barn
=======================

Ibland kan barn få ett slag eller en stöt mot magen, till exempel när de leker eller idrottar. Det kan kännas obehagligt men går över efter en kort stund. Efteråt kan magen kännas öm och det kan bli ett blåmärke, men det är oftast ingen fara.

I den här texten får du veta när du ska söka vård om ett barn har fått ett slag mot magen.

Om stöten eller slaget är kraftigt kan det finnas risk att organen inuti magen blir skadade och det blir en inre [blödning](https://www.1177.se/olyckor--skador/sar-och-blamarken/blodningar/). Organ som levern eller mjälten är blodrika och det kan bli en stor blödning om de skadas.

Symtom
------

Symtom
------

Symtomen är oftast lindriga om ett barn slår sig i magen. Barnet kan tappa andan en kort stund och vara öm i magen, eller få ett [blåmärke](https://www.1177.se/olyckor--skador/sar-och-blamarken/blamarken/).

Ett eller flera av följande symtom kan tyda på inre blödning:

*   Barnet mår illa och kräks.
*   Barnet blir blek och kallsvettas.
*   Barnet får ont i magen, som ömmar när man känner på den.
*   Magen kan kännas hård istället för mjuk.
*   Det kan göra ont så att det strålar ut mot axeln eller ryggen.

Ibland kan symtomen komma senare, upp till två dygn efter skadan.

När och var ska jag söka vård?
------------------------------

När och var ska jag söka vård?
------------------------------

När ett barn har slagit sig i magen behöver man oftast inte söka vård.

Kontakta genast en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om barnet har fått ett slag mot magen och har ett eller flera av följande besvär:

*   Barnet mår illa och kräks.
*   Barnet blir blek och kallsvettas.
*   Barnet får ont i magen, eller får ont mot ena axeln eller ryggen.

Sök vård på en akutmottagning eller jouröppen mottagning om det är stängt på vårdcentralen.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Behandling
----------

Behandling
----------

Det behövs oftast ingen behandling när barn har slagit sig i magen.

Barnet kan ibland behöva undersökas på sjukhus för bilddiagnostik och blodprover. Vid behov läggs barnet in på sjukhus för observation och behandling. Ibland behövs en operation, men det är ovanligt.

Påverka och delta i din vård
----------------------------

Påverka och delta i din vård
----------------------------

Du kan söka vård på [vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

För att du ska kunna vara delaktig i din vård och behandling är det viktigt att du [förstår informationen du får](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/) av vårdpersonalen.

Även barn ska få vara delaktiga i sin vård. Ju äldre barnet är desto viktigare är det.

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också möjlighet att [få hjälp av en tolk om du har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    I den här texten får...
    
    Symtom
    
    När och var ska jag...
    
    Behandling
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-07-31

Redaktör:

Ernesto Martinez, 1177.se, nationella redaktionen

Granskare:

Susann Järhult, läkare, specialist på akut internmedicin och akutsjukvård, Akademiska sjukhuset, Uppsala

Hitta på sidan
--------------

*   [Symtom](https://www.1177.se/olyckor--skador/skador-pa-overkropp-och-hofter/slag-mot-magen-hos-barn/#section-55388)
*   [När och var ska jag söka vård?](https://www.1177.se/olyckor--skador/skador-pa-overkropp-och-hofter/slag-mot-magen-hos-barn/#section-12235)
*   [Behandling](https://www.1177.se/olyckor--skador/skador-pa-overkropp-och-hofter/slag-mot-magen-hos-barn/#section-55389)
*   [Påverka och delta i din vård](https://www.1177.se/olyckor--skador/skador-pa-overkropp-och-hofter/slag-mot-magen-hos-barn/#section-113866)

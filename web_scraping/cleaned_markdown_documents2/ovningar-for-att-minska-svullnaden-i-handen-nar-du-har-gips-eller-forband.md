Filename: ovningar-for-att-minska-svullnaden-i-handen-nar-du-har-gips-eller-forband.md
Title: Övningar för att minska svullnaden i handen när du har gips eller förband
URL Source: https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Smärtbehandlingar och rehabilitering](https://www.1177.se/undersokning-behandling/smartbehandlingar-och-rehabilitering/)
4.  [Övningar för att minska svullnaden i handen när du har gips eller förband](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/)

[Smärtbehandlingar och rehabilitering](https://www.1177.se/undersokning-behandling/smartbehandlingar-och-rehabilitering/)

Övningar för att minska svullnad i handen när du har gips eller förband
=======================================================================

Efter en operation eller skada i din hand eller handled svullnar din hand. Svullnaden gör att du får svårt att röra fingrarna och du kan bli stel. Då hjälper det att träna handen och hålla den högt när du vilar.

Håll handen högt
----------------

Håll handen högt
----------------

Du minskar risken för att handen svullnar om du har den högt. Håll därför handen ovanför eller i höjd med ditt hjärta så mycket det går. På nätterna kan du vila handen och armen på kuddar. Då ligger den lite högre än resten av kroppen.

Träna rörligheten
-----------------

Träna rörligheten
-----------------

Det finns flera övningar för att träna handen och armen under tiden som du har gips eller förband. Du kan börja med övningarna en timme efter att gipset har stelnat eller när du har fått förbandet. En arbetsterapeut kan hjälpa dig att komma i gång med övningarna. Du kan träna fingrarna som inte har gips eller förband och armbågen och axeln.

Undvik att hjälpa till med din friska hand under övningarna. Det kan göra lite ont i handen när du tränar, men det är inte skadligt. Ta de smärtstillande läkemedel som du har fått råd om av din läkare. Smärtan får inte hindra dig från att göra övningarna eller sova. 

Filmer för rörelseträning
-------------------------

Filmer för rörelseträning
-------------------------

Här följer instruktionsfilmer som visar hur du kan öva upp rörligheten och öka cirkulationen i händerna efter handledsbrott. Det är sammanlagt sju övningar, uppdelade på två filmer. Under varje film finns övningarna beskrivna i text.

Om du har fått andra instruktioner av din arbetsterapeut ska du följa dem i stället.

Film: Övning 1 – 4
------------------

Filmen visar rörelseträning för att minska svullnad i handen när du har gips eller förband. Övning 1-4.

Video: //play.mediaflowpro.com/ovp/16/45KEVMG3AOFilmen visar rörelseträning för att minska svullnad i handen när du har gips eller förband. Övning 1-4.

Instruktioner, övning 1 – 4
---------------------------

Instruktioner, övning 1 – 4
---------------------------

Här kommer instruktionerna till övningarna ovan i text. Om du har fått andra instruktioner av din arbetsterapeut ska du följa dem i stället.

### Övning 1. Cirkulationsövning

*   Sträck upp båda armarna rakt upp över huvudet och sträck ut fingrarna så mycket du kan.
*   Knyt sedan händerna och dra dem ner till axlarna.

Upprepa övningen minst fem gånger i följd och minst fem gånger per dag. Gör övningen varje timme om handen är svullen.

### Övning 2. Knyta fingrarna

*   Öppna handen och sträck ut fingrarna.
*   Knyt sedan fingrarna och håll kvar i några sekunder.

Upprepa övningen minst fem gånger i följd och minst fem gånger per dag. Gör övningen varje timme om handen är svullen.

### Övning 3. Spreta med fingrarna

*   Öppna handen och spreta isär med fingrarna så mycket du kan, även om det tar emot.
*   För sedan ihop fingrarna.

Upprepa övningen minst fem gånger i följd och minst fem gånger per dag. Gör övningen varje timme om handen är svullen.

### Övning 4. Träna tummen

*   För tummens topp och pekfingrets topp mot varandra. Försök att forma en rund ring.
*   Sträck ut alla fingrarna.
*   Gör sedan samma rörelse med tummen och långfingret.
*   Upprepa för alla fingrar.
*   Om det går kan du också försöka föra tummens topp mot lillfingrets nedersta del.

Upprepa övningen fem gånger i följd och minst fem gånger per dag.

Film: Övning 5 – 7
------------------

Filmen visar hur du gör övning 5–7 för att träna rörligheten i handen.

Video: //play.mediaflowpro.com/ovp/16/26KEOMM3JOFilmen visar hur du gör övning 5–7 för att träna rörligheten i handen.

Instruktioner, övning 5 – 7
---------------------------

Instruktioner, övning 5 – 7
---------------------------

Här kommer instruktionerna till övningarna ovan i text. Om du har fått andra instruktioner av din arbetsterapeut ska du följa dem i stället.

### Övning 5. Hålla händerna bakom nacken

*   Håll händerna bakom nacken med fingertopparna mot bakhuvudet.
*   För armbågarna utåt så långt du kan och håll kvar i några sekunder.
*   Slappna av.

Upprepa övningen ett par gånger och gör övningen fem gånger per dag.

### Övning 6. Hålla handen bakom ryggen

*   För den skadade handen bakom ryggen och håll kvar i några sekunder. Övningen ska inte göra ont.

Upprepa övningen ett par gånger och gör övningen fem gånger per dag.

### Övning 7. Träna armbågen

*   Använd din andra hand till att stödja armbågen på din gipsade eller bandagerade arm.
    
*   Böj armen inåt och sträck sedan ut armen så långt du kan.
    

Upprepa övningen fem gånger i följd och fem gånger per dag. 

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Håll handen högt
    
    Träna rörligheten
    
    Filmer för rörelseträning
    
    Film: Övning 1 – 4
    
    Instruktioner, övning 1 – 4
    
    Film: Övning 5 – 7
    
    Instruktioner, övning 5 – 7
    
    Om innehållet
    
    Skriv ut valda delar
    

Senast uppdaterad:

2023-09-01

Redaktör:

Lotta Woxberg Lindsjö, 1177.se, Region Skåne

Granskare:

Jonathan Wien, arbetsterapeut, Helsingborgs lasarett, Region Skåne

Filmproducent, produktionsår 2023:

Dan Rozenberg, Medieproduktion, Region Skåne

Hitta på sidan
--------------

*   [Håll handen högt](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/#section-185916)
*   [Träna rörligheten](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/#section-185917)
*   [Filmer för rörelseträning](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/#section-185924)
*   [Instruktioner, övning 1 – 4](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/#section-185923)
*   [Instruktioner, övning 5 – 7](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/#section-185930)

Filename: tandvard-utomlands.md
Title: Om du är i ett land inom EU har du rätt att få tandvård på samma villkor som de som är försäkrade i det landet. Det gäller om du behöver tandvård som inte kan vänta tills du kommer hem igen. Det kallas nödvändig tandvård. Du behöver visa ditt EU-kort.
URL Source: https://www.1177.se/sa-fungerar-varden/vard-vid-resa-utomlands/tandvard-utomlands/

I övriga världen får du betala vad tandvården kostar. Det kan därför vara bra att ha en reseförsäkring som täcker kostnader för tandvård om du är på resa.

Läs mer om att flytta, jobba, studera eller få vård utomlands på [Försäkringskassans webbplats](https://www.1177.se/lankbiblioteket/nationella-lankar/f/forsakringskassan---behallare/forsakringskassan---flytta-jobba-studera-eller-fa-vard-utomlands/).

Europeiskt sjukförsäkringskort – EU-kortet
------------------------------------------

Europeiskt sjukförsäkringskort – EU-kortet
------------------------------------------

![Image 1: Flera EU-kort i en hög. ](https://www.1177.se/globalassets/1177/nationell/media/fotografier/halsa/reserad-och-vaccinationer/eu-kort.jpg?saved=2021-05-27+02:24&preset=low-res)

Du kan ha rätt till ett EU-kort om du omfattas av den svenska socialförsäkringen.

Du som omfattas av den svenska socialförsäkringen har rätt till ett europeiskt sjukförsäkringskort. Det kallas EU-kort. Det gäller i Schweiz och i länder som ingår i EU och EES.

Ta med EU-kortet när du ska resa till ett annat land under en kortare tid, till exempel en semesterresa. Barn behöver också ha ett EU-kort.

Det är viktigt att du beställer kortet i god tid innan du ska resa. Läs om hur du beställer EU-kortet på [Försäkringskassans webbplats](https://www.1177.se/lankbiblioteket/nationella-lankar/f/forsakringskassan---behallare/forsakringskassan---eu-kort-och-vard-utomlands/).

### Visa EU-kortet om du behöver nödvändig tandvård

Kontakta en tandläkare som ingår i landets sjukvårdssystem om du behöver nödvändig tandvård. Då betalar du samma pris som de som är försäkrade i det landet. Du måste visa ditt EU-kort och en giltig ID-handling, till exempel ett ID-kort eller pass.

Du kan få betala hela kostnaden själv om du väljer en tandläkare som inte ingår i landets sjukvårdssystemet. Det gäller även om du har ett EU-kort.

### Om du har glömt ditt EU-kort

Om du har glömt ditt EU-kort och behöver nödvändig tandvård kan du kontakta Försäkringskassan för att få ett tillfälligt intyg, så kallat provisoriskt intyg. Det kan mejlas, faxas eller skickas som ett brev till din tandläkare eller dit du bor, till exempel ditt hotell.

### Utan kort eller intyg betalar du själv

Du betalar hela kostnaden själv om du inte ett har EU-kort eller provisoriskt intyg.

Du kan ansöka om ersättning hos Försäkringskassan när du är hemma igen. Du måste skicka med kvitton och medicinska underlag som visar att du har betalat för tandvården. Försäkringskassan godkänner inte obetalda fakturor.

### EU-kort behövs inte i Norden

Om du är på tillfälligt besök i ett nordiskt land har du rätt till nödvändig tandvård till samma kostnad som de som är försäkrade i landet. Då behöver du inget EU-kort. Det räcker med att du kan visa ditt pass eller id-kort. Du ska också ange din bostadsadress i Sverige.

Tandvård i länder utanför Europa
--------------------------------

Tandvård i länder utanför Europa
--------------------------------

Du måste själv betala om du behöver tandvård i ett land utanför EU, EES eller Schweiz. Då gäller inte EU-kortet. Det är därför viktigt att du har en privat försäkring. Ta reda på vad som ingår i din hemförsäkring. Du kan behöva en extra reseförsäkring.

Planerad tandvård ersätts i efterhand
-------------------------------------

Planerad tandvård ersätts i efterhand
-------------------------------------

Du kan söka tandvård utomlands. Det kallas planerad tandvård.

Du kan få ersättning från Försäkringskassan för planerad tandvård inom EU och i EES-länderna Island, Liechtenstein eller Norge. Ersättningen blir samma summa som du skulle få om du hade fått tandvård i Sverige av medicinska skäl.

Du kan inte få ersättning för estetisk tandvård, till exempel blekning av tänderna.

Dina egna kostnader för tandvården får du räkna in i det så kallade [högkostnadsskyddet för tandvård](https://www.1177.se/sa-fungerar-varden/kostnader-och-ersattningar/kostnader-och-ersattningar-inom-tandvard/tandvard-nar-du-ar-over-19-ar---statligt-tandvardsstod/#section-59111) som finns i Sverige. Du kan också använda ditt svenska [tandvårdsstöd](https://www.1177.se/sa-fungerar-varden/kostnader-och-ersattningar/kostnader-och-ersattningar-inom-tandvard/tandvard-nar-du-ar-over-19-ar---statligt-tandvardsstod/#section-136038).

### Du kan söka besked i förväg

Du kan söka tillstånd i förväg från Försäkringskassan om du vill söka planerad tandvård utomlands. Det kallas förhandsbesked. Då får du veta i förväg hur mycket ersättning du skulle kunna få för en behandling om den görs vid en bestämd tidpunkt.

Läs om planerad tandvård utomlands på [Försäkringskassans webbplats](https://www.1177.se/lankbiblioteket/nationella-lankar/f/forsakringskassan---behallare/forsakringskassan---tandvard-utomlands-planerad/).

Sverige har avtal med en del länder
-----------------------------------

Sverige har avtal med en del länder
-----------------------------------

Sverige har avtal med en del länder som gör att du kan få tandvård där. Vilka typer av tandvård som ingår varierar mellan de olika länderna.

Du behöver visa ditt svenska pass. Ibland behövs även ett intyg från Försäkringskassan.

Läs mer om Sveriges avtal med länder utanför Europa på [Försäkringskassans webbplats](https://www.1177.se/lankbiblioteket/nationella-lankar/f/forsakringskassan---behallare/forsakringskassan---eu-kort-och-vard-utomlands/).

Hitta på sidan
--------------

*   [Europeiskt sjukförsäkringskort – EU-kortet](https://www.1177.se/sa-fungerar-varden/vard-vid-resa-utomlands/tandvard-utomlands/#section-18359)
*   [Tandvård i länder utanför Europa](https://www.1177.se/sa-fungerar-varden/vard-vid-resa-utomlands/tandvard-utomlands/#section-210776)
*   [Planerad tandvård ersätts i efterhand](https://www.1177.se/sa-fungerar-varden/vard-vid-resa-utomlands/tandvard-utomlands/#section-210777)
*   [Sverige har avtal med en del länder](https://www.1177.se/sa-fungerar-varden/vard-vid-resa-utomlands/tandvard-utomlands/#section-210778)

### [Vård utomlands](https://www.1177.se/sa-fungerar-varden/vard-vid-resa-utomlands/vard-utomlands/)

Om du blir sjuk och behöver vård i ett land utanför Sverige gäller olika regler beroende på vilket land du är i och hur snabbt du behöver få vård.

### [Tandvård när du är över 19 år - statligt tandvårdsstöd](https://www.1177.se/sa-fungerar-varden/kostnader-och-ersattningar/kostnader-och-ersattningar-inom-tandvard/tandvard-nar-du-ar-over-19-ar---statligt-tandvardsstod/)

Fram till och med det år du fyller 19 år är din tandvård avgiftsfri. 1 januari det år du fyller 20 år börjar du betala för din tandvård. Om du är folkbokförd i Sverige får du då börja ta del av det statliga tandvårdsstödet.

### [Särskilt tandvårdsbidrag](https://www.1177.se/sa-fungerar-varden/kostnader-och-ersattningar/kostnader-och-ersattningar-inom-tandvard/sarskilt-tandvardsbidrag/)

Du kan behöva förebyggande tandvård om du har en sjukdom eller funktionsnedsättning som påverkar tänderna. Då kan du ha rätt till särskilt tandvårdsbidrag, STB.
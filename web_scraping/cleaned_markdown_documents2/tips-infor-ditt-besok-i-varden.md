Filename: tips-infor-ditt-besok-i-varden.md
Title: Genom att förbereda dig inför besöket kan du bli mer delaktig i din vård. Du har alltid möjlighet att tala om vad du vill. Tänk därför igenom vad du vill berätta och få svar på under besöket. Du väljer själv hur aktiv du vill vara.
URL Source: https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/

Filmen ger tips på hur du kan blir mer delaktig i din vård. Till exempel hur du kan förbereda dig inför och under ditt besök i vården.

Video: //play.mediaflow.com/ovp/14/32CC62VPTK?theme=

Filmen ger tips på hur du kan blir mer delaktig i din vård. Till exempel hur du kan förbereda dig inför och under ditt besök i vården.

Be om hjälp att förstå
----------------------

Be om hjälp att förstå
----------------------

När du besöker vården är det viktigt att du förstår vad som sägs och vad det innebär. Vårdpersonalen ska informera dig om din vård på ett sådant sätt att du förstår. Det står i [patientlagen](https://www.1177.se/sa-fungerar-varden/var-med-och-bestam-om-din-vard/patientlagen/).

Berätta för personalen om du inte förstår. Du kan också be att få informationen nerskriven.

### Be en närstående om hjälp

Du kan ta med en närstående till vårdbesöket, om det är möjligt. Den närstående kan vara ett stöd för dig, till exempel genom att ta del av informationen och hjälpa till att ställa frågor.

### Om du behöver tolk

Du kan få hjälp av en tolk. Det gäller om något av följande stämmer:

*   Du har svårt att [förstå eller prata svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/#section-149874).
*   Du har en synnedsättning.
*   Du har en [hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).
*   Du har en [dövblindhet](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tala om att du behöver tolk när du kontaktar en mottagning inför ett besök.

Berätta själv och ställ frågor
------------------------------

Berätta själv och ställ frågor
------------------------------

Inför ett besök är det bra att du förbereder dig och tänker igenom vad du vill berätta och få svar på. Berätta för vårdpersonalen vilka förväntningar du har på besöket och om det är något särskilt du oroar dig för.

Skriv gärna ner dina frågor för att lättare komma ihåg dem. Du kan också be någon annan skriva ner frågorna.

Här är några förslag på vad du kan skriva ner i förväg:

*   Vilka besvär du har.
*   När besvären började och vad som gör att de känns mer eller mindre.
*   En lista på de läkemedel du använder. Skriv även ner receptfria läkemedel och naturläkemedel.
*   Om du har en allvarlig sjukdom, eller om du har haft det.

Ett annat bra sätt att komma ihåg är att föra dagbok över dina besvär. Du kan till exempel skriva i vilka situationer du får besvären, hur de känns och var det gör ont.

Var med och bestäm
------------------

Var med och bestäm
------------------

Vårdpersonalen måste följa de riktlinjer som finns inom vården. Men du har rätt att tycka till om din vård och vara med och bestämma där det går. För att kunna vara delaktig ska du få information på ett sätt som du kan förstå.

Här är exempel på sådan information:

*   Vilka undersökningar och behandlingar som finns, och vilka fördelarna och nackdelarna är med olika alternativ.
*   Hur undersökningarna eller behandlingarna går till.
*   När du kan förvänta dig att få vård, enligt [vårdgarantin](https://www.1177.se/sa-fungerar-varden/lagar-och-bestammelser/vardgaranti/).

Det är också viktigt att förstå vad som händer efter en undersökning eller behandling. Här är exempel på sådan information:

*   Vilken vård och omsorg du behöver efter en undersökning eller behandling.
*   Vilka hjälpmedel som finns, om du behöver det.
*   Vad du kan göra för att inte bli sjuk eller skadad igen.

Fråga vad som händer sen
------------------------

Fråga vad som händer sen
------------------------

Fråga vad som händer efter besöket. Du ska till exempel få veta när svaren efter provtagning och undersökningar blir klara. Du ska också få reda på vem du ska kontakta om du blir sämre.

Du kan behöva en plan för din fortsatta vård om du har fått vård på sjukhus. Planen gör du tillsammans med vårdpersonalen innan du skrivs ut.

### Du kan få en fast vårdkontakt

Du kan be om att få en [fast vårdkontakt](https://www.1177.se/sa-fungerar-varden/sa-samarbetar-vard-och-omsorg/fast-vardkontakt---din-hjalp-i-vard-och-omsorg/) om du har många olika kontakter inom hälso- och sjukvården. Det är en person som hjälper till med att bland annat samordna din vård och visa hur du kontaktar vården.

Tacka ja - lämna samtycke
-------------------------

Tacka ja - lämna samtycke
-------------------------

När du har fått information om alternativ och möjligheter till vård kan du ge ditt samtycke eller på något annat sätt uttrycka ett ja. Det gäller även [dig som är under 18 år](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/).

### Du kan tacka nej

Du kan tacka nej till den vård du blir erbjuden, men det finns undantag. Det gäller till exempel om du behöver [psykiatrisk tvångsvård](https://www.1177.se/sa-fungerar-varden/lagar-och-bestammelser/lagar-i-varden/lagen-om-psykiatrisk-tvangsvard/). Det gäller också om du har en så kallad allmänfarlig smittsam sjukdom, till exempel [HIV](https://www.1177.se/sjukdomar--besvar/konsorgan/konssjukdomar/hiv-och-aids/). Den vården styrs av [smittskyddslagen](https://www.1177.se/sa-fungerar-varden/lagar-och-bestammelser/lagar-i-varden/smittskyddslagen/).

Om du själv inte kan uttrycka vad du vill kan vårdpersonalen fråga en närstående om hen vet hur du vill ha det. Annars är det bara du som får bestämma.

Du bestämmer om dina närstående ska få veta
-------------------------------------------

Du bestämmer om dina närstående ska få veta
-------------------------------------------

Det är du som bestämmer vad dina närstående ska få reda på om din vård. Vårdpersonalen ska fråga dig till vem eller vilka de får lämna ut uppgifter. Du kan också välja att personalen inte får lämna ut information till någon alls.

Läs om [tystnadsplikt och sekretess](https://www.1177.se/sa-fungerar-varden/sa-skyddas-och-hanteras-dina-uppgifter/tystnadsplikt-och-sekretess/).

När det gäller små barn bestämmer vårdnadshavarna om uppgifter ska få lämnas ut eller inte. Ju äldre och mognare barnet blir desto mer kan barnet själv avgöra om personalen får lämna ut uppgifter och till vem.

Läs om [barns och vårdnadshavares rättigheter i vården](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/).

### Om du är under 18 år

Är du yngre än 18 år kan du söka vård utan att dina vårdnadshavare behöver få reda på det. Det gäller när du till exempel går till en ungdomsmottagning eller träffar en kurator. Berätta för personalen att du inte vill att dina föräldrar eller vårdnadshavare ska kontaktas.

Läsa om [tystnadsplikt och sekretess på UMO.se](https://www.1177.se/lankbiblioteket/nationella-lankar/u/umo--startsida/tystnadsplikt-och-sekretess/).

Du kan få en ny medicinsk bedömning
-----------------------------------

Du kan få en ny medicinsk bedömning
-----------------------------------

Du har rätt att få en [ny medicinsk bedömning](https://www.1177.se/sa-fungerar-varden/om-du-inte-ar-nojd/ny-medicinsk-bedomning/) av en annan läkare om du har en allvarlig sjukdom eller en skada. Det kan vara till hjälp om du exempelvis är osäker på vilken behandling som är bäst för dig. 

Berätta om du inte är nöjd
--------------------------

Berätta om du inte är nöjd
--------------------------

Berätta [om du inte är nöjd med vården](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/) som du eller en närstående har fått. Dina synpunkter kan bidra till att vården blir bättre och säkrare.

Hitta på sidan
--------------

*   [Be om hjälp att förstå](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17925)
*   [Berätta själv och ställ frågor](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17926)
*   [Var med och bestäm](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17927)
*   [Fråga vad som händer sen](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17931)
*   [Tacka ja - lämna samtycke](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17929)
*   [Du bestämmer om dina närstående ska få veta](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17930)
*   [Du kan få en ny medicinsk bedömning](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17932)
*   [Berätta om du inte är nöjd](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/#section-17933)

### [Patientlagen](https://www.1177.se/sa-fungerar-varden/var-med-och-bestam-om-din-vard/patientlagen/)

Patientlagen är en lag som finns för dig som är patient. I lagen beskrivs bland annat vilken information du ska få. Informationen ska hjälpa dig att vara med och bestämma om din vård.

### [Om du inte är nöjd med vården](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/)

Du kan lämna synpunkter eller klaga om du har varit med om något inom vården som du inte är nöjd med. Dina synpunkter kan bidra till att vården blir bättre och säkrare.
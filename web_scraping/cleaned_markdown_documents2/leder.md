Filename: leder.md
Title: Har du ont i lederna eller undrar hur du stretchar ett löparknä? Här kan du läsa mer om olika sjukdomar som ger besvär med lederna.
URL Source: https://www.1177.se/sjukdomar--besvar/skelett-leder-och-muskler/leder/

*   ### [Artros](https://www.1177.se/sjukdomar--besvar/skelett-leder-och-muskler/leder/artros---ledsvikt/)
    
    Artros är en sjukdom i kroppens leder. Du kan få ont och bli stel. Besvären sitter ofta i knäleder, höftleder, fingrarnas leder, ryggen och stortåns grundled. Det finns behandling som kan hjälpa.
    
*   ### [Artros i handen och fingrarna](https://www.1177.se/sjukdomar--besvar/skelett-leder-och-muskler/leder/artros-i-hand-och-fingrar/)
    
    I handens leder finns brosk som ger stadga och möjliggör för skelettets ben att glida mot varandra. Vid artros bryts brosket ned snabbare än det byggs upp. Du kan få ont och svårt att greppa saker. Det finns behandling som hjälper.
    
*   ### [Bakercysta – svullnad i knävecket](https://www.1177.se/sjukdomar--besvar/skelett-leder-och-muskler/leder/bakercysta--svullnad-i-knavecket/)
    
    En Bakercysta är en svullnad i knävecket. Den bildas när den slemsäck som sitter på baksidan av knät innehåller mer vätska än vanligt.
    
*   ### [Barnreumatism – JIA](https://www.1177.se/sjukdomar--besvar/skelett-leder-och-muskler/leder/barnreumatism---jia/)
    
    En barnreumatisk ledsjukdom innebär att barnet har en inflammation i en eller flera leder. Barnet får ont och har svårt att röra sig. Sjukdomen är ovanlig och orsaken är oftast okänd.
    
*   ### [Bursit – slemsäcksinflammation](https://www.1177.se/sjukdomar--besvar/skelett-leder-och-muskler/leder/bursit---slemsacksinflammation/)
    
    Du har slemsäckar på många ställen i kroppen runt leder och senor. De är små vätskefyllda påsar som har till uppgift att skydda lederna och underlätta rörelserna. Slemsäckarna kan bli irriterade om en led eller sena överbelastas, eller om de utsätts för ett långvarigt tryck.
    
*   ### [Ehlers-Danlos syndrom](https://www.1177.se/sjukdomar--besvar/skelett-leder-och-muskler/leder/ehlers-danlos-syndrom/)
    
    Ehlers-Danlos syndrom beror på förändringar i kroppens bindväv. De vanligaste symtomen är att lederna är överrörliga och att huden är mycket töjbar. Du kan också få flera andra besvär i kroppen. Det finns mycket du kan göra för att lindra besvären.
    
*   ### [Frusen skuldra - frusen axel](https://www.1177.se/sjukdomar--besvar/skelett-leder-och-muskler/leder/frusen-skuldra---frusen-axel/)
    
    Frusen skuldra eller frusen axel innebär att du får ont i axeln, som efter en tid stelnar och leder till att du får sämre rörelseförmåga.
    
*   ### [Gikt](https://www.1177.se/sjukdomar--besvar/skelett-leder-och-muskler/leder/gikt/)
    
    Gikt är en ledinflammation som kommer i attacker och gör mycket ont.
    
*   ### [Höftledsartros](https://www.1177.se/sjukdomar--besvar/skelett-leder-och-muskler/leder/hoftledsartros/)
    
    Vid höftledsartros får du ont från området kring ljumsken när du rör dig. Du får sämre rörlighet i höften när brosket och ledytan förändras och förtunnas. Man blir oftast hjälpt av träning och ökad kunskap.
    
*   ### [Knäbesvär hos barn och tonåringar](https://www.1177.se/sjukdomar--besvar/skelett-leder-och-muskler/leder/knabesvar-hos-barn-och-tonaringar/)
    
    Barn och tonåringar kan få besvär i knäna av olika orsaker. Ofta kommer besvären i samband med fysisk aktivitet. Det kan till exempel göra ont, bli svullet eller ömt. Oftast går besvären över av sig själv.
    
*   ### [Knäledsartros](https://www.1177.se/sjukdomar--besvar/skelett-leder-och-muskler/leder/knaledsartros/)
    
    Vid knäledsartros ökar risken för att du får ont i knät. Området runt knät kan kännas svullet och varmt. Man blir oftast hjälpt av träning och ökad kunskap.
    
*   ### [Ledvärk](https://www.1177.se/sjukdomar--besvar/skelett-leder-och-muskler/leder/ledvark/)
    
    Det är vanligt att ha ledvärk. Den går oftast över av sig själv. Ibland kan ledvärk orsakas av en sjukdom.
    
*   ### [Löparknä](https://www.1177.se/sjukdomar--besvar/skelett-leder-och-muskler/leder/loparkna/)
    
    När du får så kallat löparknä har senan längs utsidan av knät blivit överbelastad. Det gör ont och det kan ibland ta lång tid innan du blir bra.
    
*   ### [Psoriasisartrit](https://www.1177.se/sjukdomar--besvar/skelett-leder-och-muskler/leder/psoriasisartrit/)
    
    En del som har psoriasis får även psoriasisartrit, som ger besvär i lederna. Det vanliga är att sjukdomen endast ger lätta besvär. Du kan ofta leva och arbeta som vanligt. Det finns behandling som hjälper.
    

*   ### [SLE](https://www.1177.se/sjukdomar--besvar/skelett-leder-och-muskler/leder/sle/)
    
    SLE är en kronisk inflammatorisk sjukdom som innebär att immunförsvaret angriper den egna kroppen.
    

### [Så fungerar muskler och senor](https://www.1177.se/liv--halsa/sa-fungerar-kroppen/muskler-och-senor/)

Muskler och senor gör att vi kan röra på oss och att viktiga organ i kroppen kan fungera. Musklerna ger stöd till skelettet och skyddar inre organ. I musklerna bildas också värme som hjälper till att hålla kroppstemperaturen på en lagom nivå.

### [Tips inför ditt besök i vården](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/)

Genom att förbereda dig inför besöket kan du vara delaktig i din vård. Då kan du tillsammans med vårdpersonalen komma fram till den vård som passar bäst.
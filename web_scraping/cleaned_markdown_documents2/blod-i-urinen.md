Filename: blod-i-urinen.md
Title: Om urinen är röd eller rödbrun kan det bero på blod. Det kan vara mensblod eller blod för att du har ansträngt dig mycket. Urinen kan också färgas av något du har ätit. Om du inte vet varför urinen är röd, kan du behöva bli undersökt. Ibland upptäcks blod i urinen när du lämnar ett urinprov.
URL Source: https://www.1177.se/sjukdomar--besvar/njurar-och-urinvagar/blod-i-urinen/

Symtom
------

Symtom
------

[Urinen](https://www.1177.se/liv--halsa/sa-fungerar-kroppen/njurar-och-urinvagar/) är oftast gul. Färgen kan variera mellan ljusare och mörkare gul. Urinens färg påverkas av hur mycket vätska du har druckit och vad du har ätit. Urinen kan innehålla blod om den är röd eller rödbrun.

Ibland kan blod i urinen upptäckas om du eller barnet lämnar [ett urinprov](https://www.1177.se/undersokning-behandling/undersokningar-och-provtagning/provtagning-och-matningar/avforingsprov/att-lamna-urinprov/).

När och var ska jag söka vård?
------------------------------

När och var ska jag söka vård?
------------------------------

Du behöver inte söka vård någon annanstans om det är stängt. Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

### Om det är bråttom

Kontakta genast en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om du har blod i urinen och något av följande också stämmer:

*   Du har [feber](https://www.1177.se/sjukdomar--besvar/infektioner/feber/sepsis---blodforgiftning/).
*   Du har ont i magen eller kräks.
*   Du har [ont i ryggen](https://www.1177.se/sjukdomar--besvar/skelett-leder-och-muskler/rygg-och-nacke/ont-i-ryggen/).
*   Du känner dig sjuk på något annat sätt.

Om det är stängt, sök vård på en akutmottagning.

### Ring 112

Ring 112 om det finns blod i urinen efter att du har varit med om en olycka.

Undersökningar och utredningar
------------------------------

Undersökningar och utredningar
------------------------------

Du kan behöva träffa en läkare. Du får berätta om dina besvär och svara på frågor, till exempel om du har någon släkting som också har haft blod i urinen eller någon njursjukdom.

Läkaren gör oftast en [kroppsundersökning](https://www.1177.se/undersokning-behandling/undersokningar-och-provtagning/kroppsundersokningar/kroppsundersokning/).

En förälder eller en annan närstående får vara med om ett barn behöver bli undersökt.

Här är exempel på andra undersökningar och prover som kan behövas.

### Urinprov och blodprov

Du kan behöva [lämna urinprov](https://www.1177.se/undersokning-behandling/undersokningar-och-provtagning/provtagning-och-matningar/avforingsprov/att-lamna-urinprov/). Det är också vanligt att få [lämna blodprov.](https://www.1177.se/undersokning-behandling/undersokningar-och-provtagning/provtagning-och-matningar/blodprov/att-lamna-blodprov/)

### Andra undersökningar

Du kan också behöva bli undersökt på andra sätt. Det kan till exempel vara de här:

*   Du blir [undersökt med ultraljud](https://www.1177.se/undersokning-behandling/undersokningar-och-provtagning/bildundersokningar-och-rontgen/undersokning-med-ultraljud/). Undersökningen visar njurarnas storlek och hur de ser ut. Det är vanligt att urinblåsan också undersöks vid samma tillfälle.
*   Du kan bli undersökt med [datortomografi](https://www.1177.se/undersokning-behandling/undersokningar-och-provtagning/bildundersokningar-och-rontgen/datortomografi/) som är en särskild form av röntgen. Undersökningen kan till exempel visa du har en njursten eller en njurskada, till exempel en blödning efter ett slag eller en olycka.
*   Du kan behöva bli undersökt i urinblåsan med så kallad [cystoskopi](https://www.1177.se/undersokning-behandling/undersokningar-och-provtagning/undersokning-och-behandling-med-endoskopi/cystoskopi/). Läkaren eller sjuksköterskan undersöker dig genom att föra in ett smalt instrument via urinröret.

### Prov från halsmandlarna eller från ett infekterat sår 

Läkaren tar ett halsprov om du har [halsfluss](https://www.1177.se/sjukdomar--besvar/ogon-oron-nasa-och-hals/hals/halsfluss/) eller ett infekterat sår. Provet visar om det finns bakterier där som kan ha orsakat en njurinflammation. [Läs om undersökning vid halsfluss](https://www.1177.se/sjukdomar--besvar/ogon-oron-nasa-och-hals/hals/halsfluss/).

### Njurbiopsi – vävnadsprov

Läkaren tar ett [vävnadsprov från njuren](https://www.1177.se/undersokning-behandling/undersokningar-och-provtagning/provtagning-och-matningar/vavnadsprov-och-cellprov/vavnadsprov-fran-njuren---njurbiopsi/) om hen misstänker att du har en [njurinflammation](https://www.1177.se/sjukdomar--besvar/njurar-och-urinvagar/njurinflammation--glomerulonefrit/). Läkaren tar provet med en speciell nål efter att att du har fått [lokalbedövning](https://www.1177.se/undersokning-behandling/behandling-med-lakemedel/behandlingar-med-lakemedel/lokalbedovning/) i huden.

Behandling
----------

Behandling
----------

Blod i urinen behandlas olika beroende på vad som orsakar det. Ibland behövs ingen behandling.

### Behandling med antibiotika

Det är vanligt att få behandling med [antibiotika](https://www.1177.se/undersokning-behandling/behandling-med-lakemedel/lakemedel-utifran-diagnos/antibiotika/) om det beror på till exempel [urinvägsinfektion](https://www.1177.se/sjukdomar--besvar/njurar-och-urinvagar/infektioner-i-njurar-och-urinvagar/urinvagsinfektion/). Blod i urinen försvinner när du har fått behandling för urinvägsinfektionen.

### Behandling vid njursten

Njurstenar kommer ibland ut av sig själva med urinen. Men om stenarna är stora kan du behöva få behandling med till exempel stötvågsbehandling. Det är en urolog som avgör vilken typ av behandling du får.

[Läs om njursten](https://www.1177.se/sjukdomar--besvar/njurar-och-urinvagar/njursten/).

### **Ibland behövs vård på sjukhus**

Behandlingen varierar beroende på vad som orsakar blod i urinen.

Du kan behöva vård på sjukhus om du har blod i urinen som beror på njurbäckeninfektion. Då kan hen få antibiotika direkt i blodet. Barn får oftast ha med sig en förälder eller en annan närstående på sjukhuset.

Läs mer om [njurar och urinvägar](https://www.1177.se/liv--halsa/sa-fungerar-kroppen/njurar-och-urinvagar/).

### Behandling vid njurinflammation

Njurinflammation hos barn som beror på bakterier på halsmandlarna går oftast över inom några veckor utan behandling. Men ibland kan njurinflammationen ha andra orsaker. För att kunna bedöma vad det beror på kan läkaren göra en njurbiopsi. Då tar hen ett vävnadsprov från njuren som sedan undersöks.

### Behandling med kortison

Både barn och vuxna kan få behandling med [kortison](https://www.1177.se/undersokning-behandling/behandling-med-lakemedel/behandlingar-med-lakemedel/behandling-med-kortison/) om blodet i urinen beror på andra typer av njurinflammation. Det gäller också om dina [njurar inte fungerar som de ska](https://www.1177.se/sjukdomar--besvar/njurar-och-urinvagar/njursvikt/), om du har [högt blodtryck](https://www.1177.se/sjukdomar--besvar/hjarta-och-blodkarl/blodtryck/hogt-blodtryck/) eller om det finns protein i urinen.

### Ibland finns ingen orsak

Ibland kan läkaren inte hitta orsaken till blod i urinen. Då följer läkaren upp hur du eller barnet mår under några år.  

Vad beror blod i urinen på?
---------------------------

Vad beror blod i urinen på?
---------------------------

Det kan finnas blod i urinen av olika anledningar. Det kan till exempel vara något av de här:

*   Du kan ha blod i urinen om du samtidigt har en [urinvägsinfektion](https://www.1177.se/sjukdomar--besvar/njurar-och-urinvagar/infektioner-i-njurar-och-urinvagar/urinvagsinfektion/). Då har bakterier kommit in i urinröret och urinblåsan.
*   Du kan få blod i urinen om du har ramlat eller slagit i nedre delen av ryggen, eller om du har fått ett slag mot [njuren](https://www.1177.se/liv--halsa/sa-fungerar-kroppen/njurar-och-urinvagar/).
*   Du kan också ha blod i urinen om du har ansträngt dig kraftigt fysiskt. Då går det snabbt över.
*   Du kan ha en så liten mängd blod i urinen att det inte syns. Då kan det upptäckas om du lämnar [ett urinprov](https://www.1177.se/undersokning-behandling/undersokningar-och-provtagning/provtagning-och-matningar/avforingsprov/att-lamna-urinprov/) av någon annan anledning.Det kan bero på att det finns en irritation eller [infektion](https://www.1177.se/sjukdomar--besvar/infektioner/infektion-och-inflammation/) i urinröret och urinblåsan som beror på sand eller grus. Det gör att det läcker små mängder blod till urinen.

Blod i urinen kan också bero olika sjukdomar, till exempel de här:

*   en sjukdom i njurarna, som du kan få om du har ärvt vissa gener
*   [njursten](https://www.1177.se/sjukdomar--besvar/njurar-och-urinvagar/njursten/)
*   kalkkristaller i urinvägarna som inte är njursten
*   [njurinflammation](https://www.1177.se/sjukdomar--besvar/njurar-och-urinvagar/njurinflammation--glomerulonefrit/) eller infektion
*   en tumör i njurarna eller urinvägarna.

### Infektion i urinvägarna

Den vanligaste orsaken till blod i urinen är [urinvägsinfektion](https://www.1177.se/sjukdomar--besvar/njurar-och-urinvagar/infektioner-i-njurar-och-urinvagar/urinvagsinfektion-hos-barn/). Vissa typer av virus kan orsaka en infektion i urinröret eller urinblåsan. Då kan ganska mycket blod läcka från slemhinnans små blodkärl och följa med urinen ut. Infektionen är oftast inte allvarlig och läker oftast inom en till tre dagar. Ibland har du andra symtom samtidigt, till exempel [förkylning](https://www.1177.se/sjukdomar--besvar/infektioner/forkylning-och-influensa/forkylning/) eller [röda ögon](https://www.1177.se/sjukdomar--besvar/ogon-oron-nasa-och-hals/ogonbesvar/roda-ogon/).

### Inflammation i njuren

[Njurinflammation](https://www.1177.se/sjukdomar--besvar/njurar-och-urinvagar/njurinflammation--glomerulonefrit/) kan också ge blod i urinen. Inflammationen gör att [njurarna](https://www.1177.se/liv--halsa/sa-fungerar-kroppen/njurar-och-urinvagar/) läcker protein och ibland inte kan rena blodet som de ska. Det kallas också glomerulonefrit.

Njurbäckeninfektion är en form av urinvägsinfektion som innebär att bakterierna sprider sig till njurarna.

### Urinen kan färgas röd av viss frukt, godis och läkemedel 

Urinen kan färgas röd om du till exempel har ätit rödbetor, plommon eller blåbär. Färgämnen i godis och i vissa läkemedel kan också färga urinen röd.

### Nyfödda barn

Nyfödda barn kan ha en tegelröd fläck i blöjan de första veckorna. Det är oftast inte blod utan beror på salter i urinen som kallas uratkristaller. Det behöver undersökas med [urinsticka](https://www.1177.se/undersokning-behandling/undersokningar-och-provtagning/provtagning-och-matningar/blodprov/att-lamna-blodprov/). Det brukar försvinna efter två till tre dagar.

Blod i urinen hos spädbarn kan bero på en irritation i urinröret. Synligt blod behöver alltid utredas.

*   [Urinvägsinfektion hos kvinnor](https://www.1177.se/sjukdomar--besvar/njurar-och-urinvagar/infektioner-i-njurar-och-urinvagar/urinvagsinfektion-hos-kvinnor/)
*   [Urinvägsinfektion hos män](https://www.1177.se/sjukdomar--besvar/njurar-och-urinvagar/infektioner-i-njurar-och-urinvagar/urinvagsinfektion-hos-man/)
*   [Urinvägsinfektion hos barn](https://www.1177.se/sjukdomar--besvar/njurar-och-urinvagar/infektioner-i-njurar-och-urinvagar/urinvagsinfektion-hos-barn/)
*   [Att lämna urinvprov](https://www.1177.se/undersokning-behandling/undersokningar-och-provtagning/provtagning-och-matningar/avforingsprov/att-lamna-urinprov/)
*   [Blodet och immunförsvaret](https://www.1177.se/liv--halsa/sa-fungerar-kroppen/blodet/)
*   [Hjälpmedel](https://www.1177.se/undersokning-behandling/hjalpmedel/)

Hitta på sidan
--------------

*   [Symtom](https://www.1177.se/sjukdomar--besvar/njurar-och-urinvagar/blod-i-urinen/#section-151541)
*   [När och var ska jag söka vård?](https://www.1177.se/sjukdomar--besvar/njurar-och-urinvagar/blod-i-urinen/#section-212371)
*   [Undersökningar och utredningar](https://www.1177.se/sjukdomar--besvar/njurar-och-urinvagar/blod-i-urinen/#section-15225)
*   [Behandling](https://www.1177.se/sjukdomar--besvar/njurar-och-urinvagar/blod-i-urinen/#section-15226)
*   [Vad beror blod i urinen på?](https://www.1177.se/sjukdomar--besvar/njurar-och-urinvagar/blod-i-urinen/#section-15222)
*   [Påverka och delta i din vård](https://www.1177.se/sjukdomar--besvar/njurar-och-urinvagar/blod-i-urinen/#section-15227)
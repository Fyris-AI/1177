Filename: vaccination-mot-japansk-hjarninflammation.md
Title: Vaccination mot japansk hjärninflammation
URL Source: https://www.1177.se/undersokning-behandling/vaccinationer/vaccination-mot-japansk-hjarninflammation/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Vaccinationer](https://www.1177.se/undersokning-behandling/vaccinationer/)
4.  [Vaccination mot japansk hjärninflammation](https://www.1177.se/undersokning-behandling/vaccinationer/vaccination-mot-japansk-hjarninflammation/)

[Vaccinationer](https://www.1177.se/undersokning-behandling/vaccinationer/)

Vaccination mot japansk hjärninflammation
=========================================

Japansk hjärninflammation är en virussjukdom som finns i stora delar av östra och sydöstra Asien. Sjukdomen kallas också japansk encefalit och sprids av myggor. Sjukdomen är ovanlig men livshotande.

![Image 2: Glad person som får en spruta med vaccin i armen.](https://www.1177.se/globalassets/1177/nationell/media/fotografier/behandlingar-och-hjalpmedel/nalar-och-vaccinationer/vaccnination_03.jpg?saved=2021-05-27+02:31)

Du får vanligtvis sprutan på utsidan av överarmen.

I länderna i Sydostasien som har tropiskt klimat kan du bli smittad av [japansk hjärninflammation](https://www.1177.se/sjukdomar--besvar/hjarna-och-nerver/infektioner-i-hjarna-och-nerver/japansk-hjarninflammation/ "Japansk hjärninflammation") under hela året. I övriga länder är sjukdomen vanligast mellan april och oktober.

När ska jag vaccinera mig?
--------------------------

När ska jag vaccinera mig?
--------------------------

Du bör vaccinera dig om det här stämmer in på dig:

*   Du ska stanna i riskområden längre än tre till fyra veckor.
*   Du planerar upprepade besök till ett riskområde.
*   Du ska övernatta flera nätter på landsbygd i ett riskområde.
*   Du ska resa till ett område där det pågår en epidemi.

Var kan jag vaccinera mig?
--------------------------

Var kan jag vaccinera mig?
--------------------------

Kontakta en vårdcentral eller en vaccinationsmottagning om du vill vaccinera dig. [Här kan du hitta vård.](https://www.1177.se/hitta-vard/)

Läs mer om hur du kan [förbereda ditt barn inför vaccinationen.](https://www.1177.se/barn--gravid/vard-och-stod-for-barn/forbereda-barn-for-besok-i-varden/)

Så går vaccinationen till
-------------------------

Så går vaccinationen till
-------------------------

Vuxna och äldre barn får sprutan med vaccin på överarmens utsida. Barn som är yngre än ett år får oftast sprutan på lårets framsida.

### **Barn från två månader och ungdomar upp till 18 år**

Vaccinet kan ges till barn från två månaders ålder.

Barn behöver två doser för att få ett grundskydd mot sjukdomen. För att få ett bra skydd rekommenderas att barnet får doserna med en till fyra veckors mellanrum.

Efter dos två har barnet ett skydd i minst ett år.

### **Vuxna**

Du behöver två eller tre doser beroende på din ålder för att få ett grundskydd mot sjukdomen.

För att få ett bra skydd rekommenderas att du får två doser med en till fyra veckors mellanrum. Om du har fyllt 60 år får du vanligtvis vaccinera dig igen en till två månader efter dos två.

Efter dessa doser är du skyddad i minst ett år.

### **Ibland behöver du vaccinera dig igen**

Du rekommenderas att vaccinera dig igen efter ett till två år om du besöker ett riskområde. Du har då ett skydd i minst tio år. Det gäller även barn.

Graviditet och amning
---------------------

Graviditet och amning
---------------------

Prata med en läkare om du behöver vaccineras när du är gravid eller ammar. Det finns ännu inte tillräckliga kunskaper om ifall vaccinet påverkar barnet.

Så mår jag efteråt
------------------

Så mår jag efteråt
------------------

Du kan bli lite röd och svullen på stället där du fick sprutan. Det kan också kännas lite ömt. Du kan också få feber, ont i huvudet eller muskelvärk.

Kontakta en läkare om besvären inte går över inom en eller några dagar.

Mer på andra webbplatser
------------------------

*   [Infpreg vaccinationer](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/infpreg-vaccinationer/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Bild
    
    I länderna i Sydostasien som...
    
    När ska jag vaccinera mig?
    
    Var kan jag vaccinera mig?
    
    Så går vaccinationen till
    
    Graviditet och amning
    
    Så mår jag efteråt
    
    Mer på andra webbplatser
    
    Om innehållet
    
    Skriv ut valda delar
    

Senast uppdaterad:

2022-10-17

Redaktör:

Ingela Andersson, 1177.se, nationella redaktionen

Granskare:

Lars Rombo, läkare, specialist på infektionssjukdomar, Infektionskliniken, Mälarsjukhuset i Eskilstuna

Fotograf:

Jenny Hallström, 1177.se, nationella redaktionen

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-japansk-hjarninflammation/#section-41141)
*   [Var kan jag vaccinera mig?](https://www.1177.se/undersokning-behandling/vaccinationer/vaccination-mot-japansk-hjarninflammation/#section-171581)
*   [Så går vaccinationen till](https://www.1177.se/undersokning-behandling/vaccinationer/vaccination-mot-japansk-hjarninflammation/#section-41142)
*   [Graviditet och amning](https://www.1177.se/undersokning-behandling/vaccinationer/vaccination-mot-japansk-hjarninflammation/#section-41143)
*   [Så mår jag efteråt](https://www.1177.se/undersokning-behandling/vaccinationer/vaccination-mot-japansk-hjarninflammation/#section-41144)

Mer på 1177.se
--------------

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.

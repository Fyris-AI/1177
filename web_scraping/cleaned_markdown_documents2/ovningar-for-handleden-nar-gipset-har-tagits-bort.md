Filename: ovningar-for-handleden-nar-gipset-har-tagits-bort.md
Title: Det är viktigt att träna rörligheten i handleden och underarmen efter att ett gips har tagits bort. Handen och handleden kan vara stela. Det kan vara svårt att röra sig som vanligt och det kan göra ont.
URL Source: https://www.1177.se/undersokning-behandling/smartbehandlingar-och-rehabilitering/ovningar-for-handleden-nar-gipset-har-tagits-bort/

![Image 1: En person böjer handen i övning för handleden efter att gipset tagits bort](https://www.1177.se/globalassets/1177/nationell/media/fotografier/behandlingar-och-hjalpmedel/ovningar---fysioterapi/ovningar-for-handleden-efter--gips---skane/ovning-for-handleden.png?saved=2025-04-17+01:34)

Du behöver träna upp rörligheten i handleden efter att gipset har tagits bort.

Här hittar du övningar för att öka rörligheten när du har tagit bort ett gips från handleden. Börja träna direkt efter att gipset har tagits bort. En arbetsterapeut kan hjälpa dig att komma i gång.

Det är vanligt att handen och handleden är svullna efter att gipset har tagits bort. Då behöver du dessutom göra övningar för att minska svullnaden och öka rörligheten i handen. Här hittar du sådana övningar: [Övningar för att minska svullnaden i handen när du har gips eller förband](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/). Övningarna fungerar att göra både med och utan gips. Du ska även göra övningarna på den här sidan.

Viktigt att använda handen
--------------------------

Viktigt att använda handen
--------------------------

Det är viktigt att du använder den skadade handen som vanligt i dina dagliga sysslor, när gipset har tagits bort. Försök att använda båda dina händer när du äter, klär på dig och gör lättare hushållsarbete. Ta pauser ofta och låt handen vila.

### Undvik att belasta tungt

När gipset har tagits bort kan du belasta upp till ett kilo som riktmärke. Du ska till exempel inte lyfta tunga väskor eller matkassar. Undvik att skjuta ifrån med handen när du reser dig upp.

Efter två veckor kan du öka belastningen med ett kilo varje vecka som riktmärke. Undvik att belasta mer om det gör alltför ont eller om du fortfarande är väldigt stel i handleden. Om läkaren har gett dig en annan information ska du följa den.

Det tar ofta flera månader innan handleden känns som vanligt igen.

Det kan vara till stor hjälp att använda ett [handledsstöd](https://www.1177.se/undersokning-behandling/hjalpmedel/stod-for-skelett-och-leder/ortoser--stod-for-leder-och-skelett/) i början för att lättare kunna göra vardagliga sysslor. En arbetsterapeut kan hjälpa dig att prova ut ett handledsstöd.

Träna rörligheten i handleden
-----------------------------

Träna rörligheten i handleden
-----------------------------

Det finns flera övningar för att träna handleden efter att ett gips har tagits bort.

Undvik att trycka eller pressa den skadade handen med din friska hand när du gör övningarna. Böj bara så mycket som den skadade handen klarar utan yttre tryck.

Det kan göra lite ont i handleden när du tränar, men det är inte skadligt. Ta de smärtstillande läkemedel som du har fått råd om av din läkare. Smärtan får inte hindra dig från att göra övningarna eller sova. Prata i så fall med läkaren.

Film: Övningar för att träna rörligheten i handleden
----------------------------------------------------

Film: Övningar för att träna rörligheten i handleden
----------------------------------------------------

Här finns övningar för att träna rörligheten i din hand och handled efter att ett gips har tagits bort.

Gör övningarna vid fem tillfällen varje dag. Träna långsamt och ta ut rörelserna så långt du kan. Vid träning får det strama och det kan värka. Men det får inte göra mycket ont och värken ska gå över när handen får vila.

Instruktioner i text
--------------------

Instruktioner i text
--------------------

Här finns samma övningar beskrivna i text för dig som vill läsa dem.

### Övning 1. Uppvärmning

*   Sträck båda armarna rakt upp över huvudet. Sträck ut fingrarna så mycket du kan.
*   Knyt sedan händerna och dra dem ner till axlarna.  
    Upprepa övningen fem gånger i följd och fem gånger per dag.  
    Om din hand är svullen ska du göra övningen varje timma under dagen, tio gånger i följd.

Upprepa övningen fem gånger i följd och fem gånger per dag.

Om din hand är svullen ska du göra övningen varje timma under dagen, tio gånger i följd.

### Övning 2. Böja och sträcka handleden med stöd mot bord

*   Sitt ner vid ett bord med händerna vilande mot bordet. Håll mjukt om underarmen på den skadade handen.
*   Öppna handen och böj handleden långsamt framåt.
*   Böj handleden så långt du kan och håll den böjd i några sekunder.
*   Knyt handen och sträck handleden bakåt så långt du kan med handen knuten. Håll kvar i några sekunder och slappna sedan av.

Upprepa övningen fem gånger i följd och fem gånger per dag.

### Övning 3. Böja och sträcka handleden

*   Sitt ner vid ett bord. Stöd armbågen mot bordsskivan och håll mjukt om underarmen på den skadade handen.
*   Öppna handen och böj handleden långsamt framåt
*   Böj handleden så långt du kan och håll den böjd i några sekunder.
*   Knyt handen och sträck handleden bakåt så långt du kan med handen knuten. Håll kvar i några sekunder och slappna sedan av.

Upprepa övningen fem gånger i följd och fem gånger per dag.

### Övning 4. Kasta pil-rörelse

*   Sitt ner vid ett bord. Stöd armbågen mot bordsskivan och håll mjukt om underarmen på den skadade handen.
*   För ihop tummen mot pekfingret och sträck din handled bakåt mot tummens sida.
*   Öppna handen och böj handleden framåt mot lillfingersidan i en och samma rörelse. Rörelsen liknar den att kasta en pil eller att skriva med penna.

Upprepa övningen fem gånger i följd och fem gånger per dag.

### Övning 5. Vända handen sittande vid ett bord

*   Sitt ner vid ett bord. Stöd armbågen mot bordsskivan och håll mjukt om underarmen på den skadade handen.
*   Knyt handen och vrid underarmen inåt så att handflatan vänds mot dig. Ta ut rörelsen så långt du kan och håll kvar i några sekunder.
*   Vrid sedan underarmen utåt så att handflatan vänds från dig. Håll handen knuten hela tiden. Ta ut rörelsen så långt du kan och håll kvar i några sekunder.

Upprepa övningen fem gånger i följd och fem gånger per dag.

### Övning 6. Vända händerna stående

*   Stå upp under övningen. Håll armbågarna böjda tätt intill sidorna av kroppen.
*   Knyt händerna och vrid underarmarna inåt så att handflatorna vänds nedåt. Ta ut rörelsen så långt du kan och håll kvar i några sekunder.
*   Vrid underarmarna utåt så att handflatorna vänds uppåt. Håll händerna knutna hela tiden. Ta ut rörelsen så långt du kan och håll kvar i några sekunder.

Upprepa övningen fem gånger i följd och fem gånger per dag.

*   [Benbrott i handled och underarm](https://www.1177.se/olyckor--skador/skador-pa-hander-och-fotter/benbrott-i-handled-och-underarm/)
*   [Övningar för att minska svullnaden i handen när du har gips eller förband](https://www.1177.se/undersokning-behandling/smartbehandlingar-och-rehabilitering/ovningar-for-att-minska-svullnaden-i-handen-nar-du-har-gips-eller-forband/)

Hitta på sidan
--------------

*   [Viktigt att använda handen](https://www.1177.se/undersokning-behandling/smartbehandlingar-och-rehabilitering/ovningar-for-handleden-nar-gipset-har-tagits-bort/#section-218240)
*   [Träna rörligheten i handleden](https://www.1177.se/undersokning-behandling/smartbehandlingar-och-rehabilitering/ovningar-for-handleden-nar-gipset-har-tagits-bort/#section-218241)
*   [Film: Övningar för att träna rörligheten i handleden](https://www.1177.se/undersokning-behandling/smartbehandlingar-och-rehabilitering/ovningar-for-handleden-nar-gipset-har-tagits-bort/#section-218242)
*   [Instruktioner i text](https://www.1177.se/undersokning-behandling/smartbehandlingar-och-rehabilitering/ovningar-for-handleden-nar-gipset-har-tagits-bort/#section-218245)
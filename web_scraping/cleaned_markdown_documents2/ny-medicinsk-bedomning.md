Filename: ny-medicinsk-bedomning.md
Title: Du kan få en ny medicinsk bedömning om du har fått veta att du har en mycket allvarlig sjukdom eller skada. Det innebär att en annan läkare gör en bedömning av din sjukdom eller skada. Syftet är att du ska känna dig trygg med att du får den vård som passar bäst.
URL Source: https://www.1177.se/sa-fungerar-varden/om-du-inte-ar-nojd/ny-medicinsk-bedomning/

Möjligheten till en ny medicinsk bedömning är en del av [patientlagen](https://www.1177.se/sa-fungerar-varden/var-med-och-bestam-om-din-vard/patientlagen/).

Du som har en mycket allvarlig sjukdom eller skada
--------------------------------------------------

Du som har en mycket allvarlig sjukdom eller skada
--------------------------------------------------

Du ska få hjälp av vården med att få en ny medicinsk bedömning om du har en livshotande eller mycket allvarlig sjukdom eller skada. Det kan till exempel vara cancer eller vissa sjukdomar i nervsystemet.

Att du vill ha en ny medicinsk bedömning behöver inte betyda att du är missnöjd med läkarens bedömning. Det kan handla om att du vill vara säker på att du får den behandling som passar bäst.

Hur gör jag om jag vill ha en ny medicinsk bedömning?
-----------------------------------------------------

Hur gör jag om jag vill ha en ny medicinsk bedömning?
-----------------------------------------------------

Prata med din läkare eller någon annan som arbetar på den mottagning där du fick din första bedömning. Den läkare som är medicinskt ansvarig för dig är skyldig att hitta en annan mottagning där du kan få en ny bedömning.

Mottagningen kan finnas i den region där du är folkbokförd eller i en annan region.

Du kan också själv ha förslag på en annan läkare eller mottagning där den nya bedömningen kan göras.

### Din läkare skickar en remiss

Din behandlande läkare skickar en [remiss](https://www.1177.se/sa-fungerar-varden/att-valja-vardmottagning/remiss/) till den andra mottagningen.

Om läkaren på den andra mottagningen kommer fram till ett nytt förslag på behandling ska du kunna få den behandlingen, om den stämmer överens med vetenskap och beprövad erfarenhet. Kostnaden för behandlingen måste också vara rimlig med hänsyn till din sjukdom eller skada.

### Din hemregion ska betala

Den region där du är folkbokförd ska betala för din nya medicinska bedömning och den nya behandlingen, om du får förslag på en sådan.

Regionen betalar även för resan om du måste resa till en annan region.

Andra möjligheter till en ny bedömning av läkare
------------------------------------------------

Andra möjligheter till en ny bedömning av läkare
------------------------------------------------

Du kan alltid välja att själv kontakta en annan läkare för att få hens åsikt om din diagnos eller behandling. Då spelar det ingen roll vilken sjukdom eller skada du har. Du kan också byta mottagning inom öppenvården om du inte är nöjd. Öppenvård är all vård som inte kräver att du blir inlagd på sjukhus.

Du får betala resa och boende själv om du på eget initiativ kontaktar en annan mottagning. Du får också själv hitta en passande mottagning. Ibland behöver du en remiss för att kunna få en ny bedömning.

Ta kontakt med den mottagning där du vill få bedömningen för att få veta mer.

[Läs mer om att välja vård](https://www.1177.se/sa-fungerar-varden/att-valja-vardmottagning/valja-vardmottagning/).

Om du inte är nöjd
------------------

Om du inte är nöjd
------------------

Du kan lämna synpunkter eller klaga om du inte är nöjd med den vård du har fått inom hälso- och sjukvården.

Läs mer [om du inte är nöjd med vården](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/).

*   [Hälso- och sjukvårdslagen på riksdagens webbplats](https://www.1177.se/lankbiblioteket/nationella-lankar/r/riksdagen.se---startsida/halso--och-sjukvardslagen/)
*   [Patientlagen på riksdagens webbplats](https://www.1177.se/lankbiblioteket/nationella-lankar/r/riksdagen.se---startsida/patientlagen/)

Hitta på sidan
--------------

*   [Du som har en mycket allvarlig sjukdom eller skada](https://www.1177.se/sa-fungerar-varden/om-du-inte-ar-nojd/ny-medicinsk-bedomning/#section-18252)
*   [Hur gör jag om jag vill ha en ny medicinsk bedömning?](https://www.1177.se/sa-fungerar-varden/om-du-inte-ar-nojd/ny-medicinsk-bedomning/#section-205499)
*   [Andra möjligheter till en ny bedömning av läkare](https://www.1177.se/sa-fungerar-varden/om-du-inte-ar-nojd/ny-medicinsk-bedomning/#section-18253)
*   [Om du inte är nöjd](https://www.1177.se/sa-fungerar-varden/om-du-inte-ar-nojd/ny-medicinsk-bedomning/#section-18254)

### [Om du inte är nöjd med vården](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/)

Du kan lämna synpunkter eller klaga om du har varit med om något inom vården som du inte är nöjd med. Dina synpunkter kan bidra till att vården blir bättre och säkrare.

### [Patientlagen](https://www.1177.se/sa-fungerar-varden/var-med-och-bestam-om-din-vard/patientlagen/)

Patientlagen är en lag som finns för dig som är patient. I lagen beskrivs bland annat vilken information du ska få. Informationen ska hjälpa dig att vara med och bestämma om din vård.
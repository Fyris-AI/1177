Filename: stavgang.md
Title: Stavgång
URL Source: https://www.1177.se/liv--halsa/fysisk-aktivitet-och-traning/stavgang/

1.  [Start](https://www.1177.se/)
2.  [Liv & hälsa](https://www.1177.se/liv--halsa/)
3.  [Fysisk aktivitet och träning](https://www.1177.se/liv--halsa/fysisk-aktivitet-och-traning/)
4.  [Stavgång](https://www.1177.se/liv--halsa/fysisk-aktivitet-och-traning/stavgang/)

[Fysisk aktivitet och träning](https://www.1177.se/liv--halsa/fysisk-aktivitet-och-traning/)

Stavgång
========

Promenader är ett bra sätt att träna sin kondition. Genom att gå med stavar kan du träna din kondition ytterligare. Samtidigt stärker du dina muskler i överkroppen och ditt skelett.

![Image 2: Två personer som promenerar med stavar.](https://www.1177.se/globalassets/1177/nationell/media/fotografier/halsa/livsstil-och-mat/traning/stavgang.jpg?saved=2025-01-02+10:11)

Stavgång innebär att du går en promenad med stavar. Välj stavar som når upp till armbågarna.

Stavgång som träningsform
-------------------------

Stavgång som träningsform
-------------------------

Stavgång innebär att du går en promenad med stavar. Det kan vara en rask promenad eller en promenad i lugnare tempo. Anpassa tempo och underlag efter dina förutsättningar.

Du belastar musklerna mer jämnt vid stavgång än vid löpning. Det gör att risken för skador i rygg och knän kan minska.

Du använder fler muskler i överkroppen vid stavgång än vid löpning eller en vanlig promenad. Du använder muskler i benen, magen, ryggen, armarna och bröstet.

Vilken utrustning behöver jag?
------------------------------

Vilken utrustning behöver jag?
------------------------------

Välj stavar som når upp till armbågarna.

Stavar som används för stavgång ser annorlunda ut jämfört med stavar för skidåkning. Det brukar till exempel gå att byta ut spetsarna när de har blivit slitna. Det går också att sätta på en gummispets när du går på asfalt.

Många stavar går att fälla ihop vilket gör dem enkla att ta med sig.

Använd bekväma skor som ger bra fäste och har bra stötdämpning.

Gör så här
----------

Gör så här
----------

Gör så här för att komma i gång med tekniken i stavgång:

*   Börja med att gå framåt. Släpa stavarna efter dig. Håll händerna lite öppna.
*   Sträck på dig men försök att gå med så avslappnade axlar som möjlig. Låt armarna hänga intill kroppen och håll blicken riktad rakt fram.
*   Sätt nu i en stav i marken, vinklad framåt. Tryck ifrån med staven så att du får en skjuts framåt. Fortsätt så att höger och vänster stav växelvis skjuter ifrån mot underlaget.
*   Känn hur dina armar pendlar i takt med att du går. Höger ben och vänster arm ska fram samtidigt.
*   Ta i när du sätter staven i marken. Sträck ut armen ordentligt i det bakre läget. Slappna av i armen när den pendlas framåt igen.
*   Sätt staven i höjd med hälen på foten som är i marken, inte framför då ökar belastningen.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Bild
    
    Stavgång som träningsform
    
    Vilken utrustning behöver jag?
    
    Gör så här
    
    Om innehållet
    
    Skriv ut valda delar
    

Senast uppdaterad:

2024-01-29

Redaktör:

1177.se, nationella redaktionen

Granskare:

Johnny Nilsson, professor i idrotts- och hälsovetenskap, Högskolan Dalarna

Fotograf:

Jenny Hallström, 1177.se, nationella redaktionen

Hitta på sidan
--------------

*   [Stavgång som träningsform](https://www.1177.se/liv--halsa/fysisk-aktivitet-och-traning/stavgang/#section-17499)
*   [Vilken utrustning behöver jag?](https://www.1177.se/liv--halsa/fysisk-aktivitet-och-traning/stavgang/#section-17500)
*   [Gör så här](https://www.1177.se/liv--halsa/fysisk-aktivitet-och-traning/stavgang/#section-17501)

Läs mer
-------

### [FaR - fysisk aktivitet på recept](https://www.1177.se/liv--halsa/fysisk-aktivitet-och-traning/far--fysisk-aktivitet-pa-recept/)

Det går att förebygga, förbättra och behandla många sjukdomar genom regelbunden fysisk aktivitet. Du som behöver stöd för att komma igång med det kan få fysisk aktivitet på recept.

### [Varför ska jag röra på mig?](https://www.1177.se/liv--halsa/fysisk-aktivitet-och-traning/varfor-ska-jag-rora-pa-mig/)

All form av rörelse är bra för din hälsa på många sätt. Du blir piggare, starkare, orkar mer och sover bättre. Risken för sjukdomar och benbrott minskar också. Försök därför att få in mer rörelse i vardagen och undvik att sitta stilla i långa perioder.

### [Vardagsmotion – rörelse i vardagen](https://www.1177.se/liv--halsa/fysisk-aktivitet-och-traning/vardagsmotion/)

Att röra på dig mer kan göra att du mår bättre på flera olika sätt. Men det kan kännas svårt innan du har kommit i gång. Genom att få in lite rörelse i vardagen tar du ett första steg mot att börja träna.

### [Börja träna](https://www.1177.se/liv--halsa/fysisk-aktivitet-och-traning/borja-trana/)

De flesta mår bättre både fysiskt och psykiskt av att träna och röra sig lite extra i vardagen. Men det kan kännas svårt att komma i gång med träningen. I den här texten får du tips om hur du kan komma i gång.

Filename: vaccination-mot-difteri.md
Title: Vaccination mot difteri
URL Source: https://www.1177.se/undersokning-behandling/vaccinationer/vaccination-mot-difteri/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Vaccinationer](https://www.1177.se/undersokning-behandling/vaccinationer/)
4.  [Vaccination mot difteri](https://www.1177.se/undersokning-behandling/vaccinationer/vaccination-mot-difteri/)

[Vaccinationer](https://www.1177.se/undersokning-behandling/vaccinationer/)

Vaccination mot difteri
=======================

Difteri orsakas av en bakterie. Sjukdomen smittar enbart mellan människor genom kontakt med saliv. Du kan skydda dig mot difteri med ett vaccin. Vaccination rekommenderas för alla, inte bara om du ska resa utomlands.

När ska jag vaccinera mig?
--------------------------

När ska jag vaccinera mig?
--------------------------

Vaccination mot [difteri](https://www.1177.se/sjukdomar--besvar/infektioner/ovanliga-infektioner/difteri/) ingår i svenska [vaccinationsprogrammet för barn](https://www.1177.se/undersokning-behandling/vaccinationer/vaccinationsprogrammet-for-barn/). De som har vaccinerats enligt programmet har därför ett skydd åtminstone till 30-årsåldern.

Har det gått mer än 20 år sedan du fick den senaste sprutan behöver du vaccineras med ytterligare en dos. Du rekommenderas då ett kombinationsvaccin som skyddar mot difteri, [stelkramp](https://www.1177.se/sjukdomar--besvar/infektioner/ovanliga-infektioner/stelkramp/) och ofta även mot [kikhosta.](https://www.1177.se/sjukdomar--besvar/lungor-och-luftvagar/hosta-och-slem-i-luftvagarna/kikhosta/) Eftersom det kan vara enklare att få detta hemma i stället för på resmålet kan du passa på i samband med att du ska resa.

Så går vaccinationen till
-------------------------

Så går vaccinationen till
-------------------------

Kontakta en vårdcentral eller vaccinationsmottagning om du vill vaccinera dig. [Här kan du hitta vård.](https://www.1177.se/hitta-vard/)

Läs mer om hur du kan [förbereda ditt barn inför vaccinationen.](https://www.1177.se/barn--gravid/vard-och-stod-for-barn/forbereda-barn-for-besok-i-varden/)

### Vuxna

Vuxna får sprutan med vaccin på överarmens utsida.

Grundvaccineringen består av tre doser.

Har du inte ett skydd sedan tidigare behöver du vaccineras vid tre tillfällen:

*   Första dosen ungefär ett år före avresa.
*   Andra dosen en till två månader efter första dosen.
*   Tredje dosen fem till tolv månader efter andra dosen.

Om du inte hinner få alla tre doserna innan resan ska du ändå påbörja vaccinationen. Du får på så vis ändå ett visst skydd mot sjukdomen.

Efter tredje dosen har du ett skydd mot difteri i tio år. För att behålla skyddet behöver du en fjärde dos, tio år efter tredje dosen. Efter fjärde dosen har du skydd mot difteri i minst 20 år.

### Barn

Barn som följer det [svenska barnvaccinationsprogrammet](https://www.1177.se/undersokning-behandling/vaccinationer/vaccinationsprogrammet-for-barn/) behöver inte vaccineras mot difteri före en resa. Barn som inte har vaccinerats enligt programmet kan vaccineras med samma intervall som ovaccinerade vuxna.

Barn upp till tre år får oftast sprutan på lårets framsida. Barn som är äldre än tre år får sprutan med vaccin på överarmens utsida.

Graviditet och amning
---------------------

Graviditet och amning
---------------------

Du kan vaccineras mot difteri både när du är gravid och när du ammar.

Så mår jag efteråt
------------------

Så mår jag efteråt
------------------

Du kan bli lite röd och svullen där du fick sprutan. Det kan kännas lite ömt. Besvären brukar gå över inom ett par dagar.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### **Informationen ska gå att förstå**

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/tips-infor-ditt-besok-i-varden/) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård.](https://www.1177.se/sa-fungerar-varden/var-med-och-bestam-om-din-vard/patientlagen/)

Även barn ska få vara delaktiga i sin vård. Ju äldre barnet är desto viktigare är det.  
  
Du har möjlighet att [få hjälp av en tolk om du inte pratar svenska.](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/) Du har också [möjlighet att få hjälp av en tolk om du till exempel har en hörselnedsättning.](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/)

Mer på andra webbplatser
------------------------

*   [Infpreg vaccinationer](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/infpreg-vaccinationer/)

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    När ska jag vaccinera mig?
    
    Så går vaccinationen till
    
    Graviditet och amning
    
    Så mår jag efteråt
    
    Påverka och delta i din...
    
    Mer på andra webbplatser
    
    Om innehållet
    
    Skriv ut valda delar
    

Senast uppdaterad:

2023-10-27

Redaktör:

Ingela Andersson, 1177.se, nationella redaktionen

Granskare:

Hedvig Glans, infektionsläkare, Karolinska Universitetssjukhuset, Stockholm

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-difteri/#section-40329)
*   [Så går vaccinationen till](https://www.1177.se/undersokning-behandling/vaccinationer/vaccination-mot-difteri/#section-40330)
*   [Graviditet och amning](https://www.1177.se/undersokning-behandling/vaccinationer/vaccination-mot-difteri/#section-40331)
*   [Så mår jag efteråt](https://www.1177.se/undersokning-behandling/vaccinationer/vaccination-mot-difteri/#section-40333)
*   [Påverka och delta i din vård](https://www.1177.se/undersokning-behandling/vaccinationer/vaccination-mot-difteri/#section-188822)

Mer på 1177.se
--------------

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.

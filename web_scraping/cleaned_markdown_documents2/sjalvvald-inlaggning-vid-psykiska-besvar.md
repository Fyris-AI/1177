Filename: sjalvvald-inlaggning-vid-psykiska-besvar.md
Title: Självvald inläggning vid psykiska besvär
URL Source: https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Behandlingar vid psykiska sjukdomar och besvär](https://www.1177.se/undersokning-behandling/behandlingar-vid-psykiska-sjukdomar-och-besvar/)
4.  [Självvald inläggning vid psykiska besvär](https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/)

[Behandlingar vid psykiska sjukdomar och besvär](https://www.1177.se/undersokning-behandling/behandlingar-vid-psykiska-sjukdomar-och-besvar/)

Självvald inläggning vid psykiska besvär
========================================

Du som mår psykiskt dåligt kan ibland komma överens med en psykiatrisk mottagning om att få vara några dagar på en avdelning när du behöver extra stöd. Det kallas också brukarstyrd inläggning.

Att du själv får bestämma när du ska komma till den psykiatriska avdelningen kan göra att du får hjälp innan du mår sämre.   
   
Att få vård genom självvald inläggning ersätter inte annan vård som du behöver. Du kan gå på redan bokade besök under tiden som du är på den psykiatriska avdelningen. Du kan söka akut vård om du behöver det.

Vem kan få behandling med självvald inläggning?
-----------------------------------------------

Vem kan få behandling med självvald inläggning?
-----------------------------------------------

För att du ska ha möjlighet att få vård med självvald inläggning behöver något av det här stämma på dig:

*   Du har sedan tidigare kontakt med personal på en psykiatrisk mottagning. 
*   Du har tidigare behövt vård under ett eller flera dygn för psykiska besvär. 
*   Personalen bedömer att du kan behöva stöd en tid framöver.

I en del regioner kan du som är yngre än 13 år ha möjlighet att välja självvald inläggning.

Självvald inläggning finns inte i alla regioner.

Du kan söka vård och få hjälp på flera sätt. Vilken vård och var du kan söka vård beror bland annat på hur gammal du är.

[Sök vård för psykiska besvär](https://www.1177.se/liv--halsa/psykisk-halsa/att-soka-stod-och-hjalp/soka-psykiatrisk-vard/)

Förberedelser
-------------

Förberedelser
-------------

Du och personalen planerar i förväg så att du kan få självvald inläggning när du mår sämre.

Ni kan till exempel komma överens om följande:

*   Vad har du för mål med att vara på avdelningen?
*   När på dygnet kan du ringa till avdelningen och vilket telefonnummer ska du ringa?
*   Vad ska du ta med dig till avdelningen?
*   Vad ska hända när du är på avdelningen? Det kan till exempel vara önskemål om hur du vill att personalen ska bemöta dig.
*   Vilka eventuella praktiska lösningar behöver du förbereda? Det kan till exempel vara vem som ska ta hand om dina barn eller dina husdjur när du är inlagd.

Ni kan också komma överens om hur ofta du kan välja att vara på avdelningen och hur många dagar du kan stanna varje gång.

Personalen kan också ha bestämt i förväg hur länge du kan stanna.

### Du måste följa vissa regler

Du kommer att få information om vad du måste göra under tiden som du är som är på avdelningen.   
   
Det kan till exempel vara följande:

*   Ta emot hjälp och be om hjälp.
*   Följa avdelningens regler.

Du får också information om vad du inte får göra på avdelningen. Det kan till exempel vara följande:

*   Du får inte använda alkohol eller droger.
*   Du får inte skada dig själv eller ta med dig något som kan utsätta dig eller någon annan för fara.

Så går det till att när du får behandling med självvald inläggning
------------------------------------------------------------------

Så går det till att när du får behandling med självvald inläggning
------------------------------------------------------------------

Ring den psykiatriska avdelningen när du känner att du mår sämre och behöver komma dit.   
   
När du kommer till avdelningen får du prata med någon i personalen om hur du mår och vilken typ av stöd du behöver.

Det här händer på avdelningen:

*   Du kan ha ett eller flera stödsamtal med personalen.
*   Du kan delta i aktiviteter som ordnas på avdelningen.

Du kan välja att vara för dig själv under tiden du är på avdelningen.

Du bestämmer själv när du vill åka hem. Innan du åker hem pratar du och personalen om hur din tid på avdelningen har varit.

Vad händer efteråt?
-------------------

Vad händer efteråt?
-------------------

Om du mår dåligt efter att du har kommit hem kan du ringa avdelningen igen. Det finns ofta möjlighet att få vård med självvald inläggning dagen efter att du kom hem igen.

Påverka och delta i din vård
----------------------------

Påverka och delta i din vård
----------------------------

Du ska få vara delaktig i din vård. För att kunna vara det behöver du [förstå informationen](https://www.1177.se/sa-fungerar-varden/var-med-och-bestam-om-din-vard/patientlagen/#section-17680) som du får av vårdpersonalen. Ställ frågor om det behövs. Du ska till exempel få information om behandlingsalternativ och [hur länge du kan behöva vänta på vård](https://www.1177.se/sa-fungerar-varden/lagar-och-bestammelser/vardgaranti/).

Du har möjlighet att [få hjälp av en tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också [möjlighet att få hjälp av en tolk om du till exempel har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

### Om du inte är nöjd med vården

Du kan kontakta den mottagning där du fick vård eller behandling. [Här kan du läsa mer om hur du kan göra om du är missnöjd med något inom vården.](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/)  

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Att du själv får bestämma...
    
    Förberedelser
    
    Så går det till att...
    
    Vad händer efteråt?
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-09-18

Redaktör:

Charlotte Stode, 1177.se, Region Skåne

Granskare:

Sofie Westling, Läkare i psykiatri, Psykiatri Skåne, Region Skåne

Hitta på sidan
--------------

*   [Vem kan få behandling med självvald inläggning?](https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/#section-203944)
*   [Förberedelser](https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/#section-202935)
*   [Så går det till att när du får behandling med självvald inläggning](https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/#section-202936)
*   [Vad händer efteråt?](https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/#section-202937)
*   [Påverka och delta i din vård](https://www.1177.se/undersokning-behandling/behandlingar-vid-psykiska-sjukdomar-och-besvar/sjalvvald-inlaggning-vid-psykiska-besvar/#section-202938)

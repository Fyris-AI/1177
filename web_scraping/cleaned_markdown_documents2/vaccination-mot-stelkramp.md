Filename: vaccination-mot-stelkramp.md
Title: Du kan smittas med stelkramp om ett sår kommer i kontakt med stelkrampsbakterier som finns i jord. Sjukdomen finns i hela världen och vaccination rekommenderas för alla, inte bara om du ska resa utomlands.
URL Source: https://www.1177.se/undersokning-behandling/vaccinationer/vaccination-mot-stelkramp/

![Image 1: Spruta i överarmen](https://www.1177.se/globalassets/1177/nationell/media/fotografier/behandlingar-och-hjalpmedel/nalar-och-vaccinationer/vaccination009.jpg?saved=2022-10-07+10:07)

Äldre barn och vuxna får sprutan på utsidan av överarmen.

När ska jag vaccinera mig?
--------------------------

När ska jag vaccinera mig?
--------------------------

Stelkramp är en ovanlig sjukdom som de flesta har skydd mot i Sverige. Du som är född i Sverige efter 1960 är oftast vaccinerad genom [vaccinationsprogrammet](https://www.1177.se/undersokning-behandling/vaccinationer/vaccinationsprogrammet-for-barn/) för barn. Förnya din vaccination om det är mer än 20 år sedan du fick vaccin där stelkrampsskydd ingick. Du som har följt detta har ett bra skydd mot stelkramp.

Efter vaccinationsprogrammet för barn rekommenderas en påfyllnadsdos vart tjugonde år.

De barn som följt barnvaccinationsprogrammet behöver inte vaccineras mot stelkramp de närmaste 20 åren även om de får ett förorenat sår eller skall resa utomlands. Barn som inte har vaccinerats enligt programmet kan vaccineras med samma intervall som ovaccinerade vuxna.

### Om du har flyttat till Sverige från ett annat land

Vaccinationsprogrammet kan se olika ut i olika länder. Prata med en vårdcentral, [barnavårdscentralen, BVC](https://www.1177.se/barn--gravid/vard-och-stod-for-barn/besok-pa-barnavardscentralen-bvc/) eller elevhälsan om ditt barn är fött i ett annat land. Då får du hjälp med att ta reda på vilka vaccin ditt barn eventuellt har fått eller behöver få. Barn kan vaccineras inom vaccinationsprogrammet fram till att de fyller 18 år.

Var kan jag vaccinera mig?
--------------------------

Var kan jag vaccinera mig?
--------------------------

Kontakta en vårdcentral eller en vaccinationsmottagning om du vill vaccinera dig. [Här kan du hitta vård.](https://www.1177.se/hitta-vard/)

Så går vaccinationen till
-------------------------

Så går vaccinationen till
-------------------------

Vuxna och äldre barn får sprutan med vaccin på överarmens utsida. Barn upp till ett år får oftast sprutan på lårets framsida.

Läs mer om hur du kan f[örbereda ditt barn inför vaccinationen.](https://www.1177.se/barn--gravid/vard-och-stod-for-barn/forbereda-barn-for-besok-i-varden/)

### Så många doser behöver du

Har du inte ett skydd sedan tidigare behöver du vaccineras vid tre tillfällen.

För att få ett bra skydd rekommenderas att du får följande vaccinationer:

*   Första dosen.
*   Andra dosen, en till två månader efter första dosen.
*   Tredje dosen, fem till tolv månader efter andra dosen.

Efter tredje dosen är du skyddad i minst fem år. För att behålla skyddet behöver du en fjärde dos fem till tio år efter tredje dosen.

Efter fjärde dosen har du skydd mot stelkramp i minst 20 år.

### Om du ska resa utomlands

Påbörja vaccinationen även om du inte hinner få alla tre doserna innan du ska resa till ett land med högre risk utanför EU. Du får ändå ett visst skydd mot sjukdomen. Fullfölj vaccinationen när du kommer hem.

Graviditet och amning
---------------------

Graviditet och amning
---------------------

Du kan vaccinera dig mot stelkramp både om du är gravid och om du ammar.

Så mår jag efteråt
------------------

Så mår jag efteråt
------------------

Du kan bli lite röd och svullen på stället där du fick sprutan. Det kan också kännas lite ömt. Ibland kan du få feber. Eventuella besvär brukar gå över inom en eller några dagar.

*   [Infpreg vaccinationer](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/infpreg-vaccinationer/)

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-stelkramp/#section-41411)
*   [Var kan jag vaccinera mig?](https://www.1177.se/undersokning-behandling/vaccinationer/vaccination-mot-stelkramp/#section-171276)
*   [Så går vaccinationen till](https://www.1177.se/undersokning-behandling/vaccinationer/vaccination-mot-stelkramp/#section-41412)
*   [Graviditet och amning](https://www.1177.se/undersokning-behandling/vaccinationer/vaccination-mot-stelkramp/#section-41413)
*   [Så mår jag efteråt](https://www.1177.se/undersokning-behandling/vaccinationer/vaccination-mot-stelkramp/#section-41420)
*   [Påverka och delta i din vård](https://www.1177.se/undersokning-behandling/vaccinationer/vaccination-mot-stelkramp/#section-171280)

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.
Filename: phpt--for-mycket-hormon-fran-biskoldkortlarna.md
Title: Om du har PHPT blir nivåerna av kalcium i blodet för höga. Det beror på att bisköldkörtlarna tillverkar mer hormon än de ska. De flesta med PHPT kan leva som vanligt. En del behöver behandling.
URL Source: https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/

Vad är PHPT?
------------

Vad är PHPT?
------------

PHPT innebär att en sjukdom i bisköldkörtlarna gör att bisköldkörtlarna har blivit överaktiva.

PHPT står för Primär HPT. HPT är en förkortning av hyperparatyreoidism.

Man kan ha HPT av olika skäl, men PHPT är vanligast.

Den här texten handlar om PHPT hos vuxna. Det är sällsynt att barn får PHPT.

Vad är bisköldkörtlarna?
------------------------

Vad är bisköldkörtlarna?
------------------------

De flesta har fyra bisköldkörtlar. De brukar vara ungefär lika stora som risgryn. Bisköldkörtlarna finns nära sköldkörteln, under struphuvudet.

Bisköldkörtlarna reglerar nivåerna av kalcium i kroppen. Det sker med hjälp av det så kallade parathormonet som bisköldkörtlarna bildar.

Kalcium är viktigt för kroppen på flera sätt.

Läs mer om [sköldkörteln och bisköldkörtlarna](https://www.1177.se/liv--halsa/sa-fungerar-kroppen/hormonsystemet/#section-59371).

Symtom
------

Symtom
------

De flesta med PHPT har inga symtom.

En del kan känna sig ovanligt [trötta](https://www.1177.se/liv--halsa/stresshantering-och-somn/trotthet/), eller ha besvär med [nedstämdhet](https://www.1177.se/liv--halsa/psykisk-halsa/nedstamdhet/) eller [muskelvärk](https://www.1177.se/sjukdomar--besvar/hjarna-och-nerver/smarta/langvarig-smarta/#section-183948). Men det är symtom som man kan ha av många andra orsaker än PHPT.

Hos en del upptäcks sjukdomen när de undersöks av någon annan anledning, till exempel för [benskörhet](https://www.1177.se/sjukdomar--besvar/skelett-leder-och-muskler/benskorhet---osteoporos/) eller [njursten](https://www.1177.se/sjukdomar--besvar/njurar-och-urinvagar/njursten/).

När och var ska jag söka vård?
------------------------------

När och var ska jag söka vård?
------------------------------

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om du har symtom som besvärar dig. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Kontakta mottagningen där du får vård om du har PHPT och får symtom, eller symtomen förändras.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Utredningar och undersökningar
------------------------------

Utredningar och undersökningar
------------------------------

Du får berätta om de besvär du har, och om du till exempel har haft njursten eller om du har brutit något ben.

Symtomen kan ha många förklaringar. Därför kan du behöva lämna [blodprov](https://www.1177.se/undersokning-behandling/undersokningar-och-provtagning/provtagning-och-matningar/blodprov/att-lamna-blodprov/) och [urinprov](https://www.1177.se/undersokning-behandling/undersokningar-och-provtagning/provtagning-och-matningar/avforingsprov/att-lamna-urinprov/) för flera olika sjukdomar.

### Undersökningar om du har PHPT

Du behöver undersökas mer om du har PHPT. Du kan till exempel få en [remiss](https://www.1177.se/sa-fungerar-varden/att-valja-vardmottagning/remiss/) till en [bentäthetsmätning](https://www.1177.se/undersokning-behandling/undersokningar-och-provtagning/bildundersokningar-och-rontgen/bentathetsmatning/) om du inte redan har undersökts på det sättet

Om du ska bli opererad kan bisköldkörtlarna behöva undersökas med [ultraljud](https://www.1177.se/undersokning-behandling/undersokningar-och-provtagning/bildundersokningar-och-rontgen/undersokning-med-ultraljud/) eller med så kallad skintigrafi.

#### Mer om skintigrafi

En skintigrafi är ungefär som en röntgenundersökning. Först får du en spruta i blodet med ett läkemedel som söker sig till bisköldkörtlarna. Läkemedlet är lite radioaktivt. Det gör att läkaren kan undersöka bisköldkörtlarna noga.

Läs mer om [radioaktiva läkemedel](https://www.1177.se/undersokning-behandling/undersokningar-och-provtagning/bildundersokningar-och-rontgen/ar-det-farligt-att-undersokas-med-radioaktiva-lakemedel/).

Behandling
----------

Behandling
----------

Alla behöver inte behandling, men en del behöver bli opererade eller få behandling med läkemedel.

### Operation av bisköldkörtlarna för att bli av med sjukdomen

Oftast går det att bli av med sjukdomen genom en operation. Kirurgen tar bort en eller flera bisköldkörtlar genom ett snitt på halsen. Du är [sövd](https://www.1177.se/undersokning-behandling/operationer/fore-och-efter-operation/narkos/) eller får [lokalbedövning](https://www.1177.se/undersokning-behandling/behandling-med-lakemedel/behandlingar-med-lakemedel/lokalbedovning/). Det är olika vad som passar bäst. Du får veta innan operationen vad som gäller för dig.

Det vanligaste är att behöva stanna kvar en natt efter operationen. På en del sjukhus får man åka hem samma dag som operationen.

De flesta behöver bara vara [sjukskrivna](https://www.1177.se/undersokning-behandling/smartbehandlingar-och-rehabilitering/sjukskrivning-och-rehabilitering/) i några dagar.

### Behandling med läkemedel för att lindra besvär

Med hjälp av läkemedel går det att lindra de besvär du kan ha. Det kan till exempel vara läkemedel som stärker skelettet om du har fått [benskörhet](https://www.1177.se/sjukdomar--besvar/skelett-leder-och-muskler/benskorhet---osteoporos/). Sådan behandling kan du behöva även om du opereras.

Det finns också läkemedel som sänker kalciumvärdet i blodet, så att symtomen lindras.

Regelbundna återbesök om du inte opereras
-----------------------------------------

Regelbundna återbesök om du inte opereras
-----------------------------------------

Du får komma på regelbundna återbesök om du inte opereras. På återbesöken får du berätta hur du mår. Du får lämna blodprov, och kan behöva bli undersökt på fler sätt.

De flesta som har opererats behöver inte komma på återbesök.

Graviditet och PHPT
-------------------

Graviditet och PHPT
-------------------

Prata med läkaren om du har PHPT och vill bli gravid. Du som ska opereras kan behöva vänta med att försöka bli gravid till efter operationen.

Du som redan är gravid får komma oftare till barnmorskemottagningen för att se att både du och barnet i magen mår bra. En del får komma till specialistmödravården.

En operation kan behöva vänta till efter den första tredjedelen av graviditeten, eller tills barnet är fött.

De flesta som har PHPT kan föda barn som vanligt. Barnet kan behöva extra kalcium under en period. Det gäller om du har opererats i slutet av förlossningen, eller efter förlossningen. Ett blodprov från barnet visar om hen behöver extra kalcium.

### Läkemedel om du är gravid eller ammar

Prata med läkaren om du är gravid eller ammar och behöver ta läkemedel.

Vad beror PHPT på?
------------------

Vad beror PHPT på?
------------------

PHPT beror oftast på en [godartad förändring som kallas adenom](https://www.1177.se/sjukdomar--besvar/cancer/fakta-om-cancer/tumorer-och-andra-utvaxter/#section-17176).

Hos några kan PHPT bero på cancer i bisköldkörteln, men det är mycket ovanligt.

PHPT kan vara ärftligt, men det är sällsynt. En del erbjuds en utredning för att ta reda på om sjukdomen är ärftlig. Det gäller dig med PHPT som är under 40 år, eller som har släktingar som också har PHPT.

Hitta på sidan
--------------

*   [Vad är PHPT?](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207381)
*   [Vad är bisköldkörtlarna?](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207382)
*   [Symtom](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207383)
*   [När och var ska jag söka vård?](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207384)
*   [Utredningar och undersökningar](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207385)
*   [Behandling](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207386)
*   [Regelbundna återbesök om du inte opereras](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207387)
*   [Graviditet och PHPT](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207388)
*   [Vad beror PHPT på?](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207389)
*   [Påverka och delta i din vård](https://www.1177.se/sjukdomar--besvar/hormoner/phpt--for-mycket-hormon-fran-biskoldkortlarna/#section-207390)

### [Vardagsmotion – rörelse i vardagen](https://www.1177.se/liv--halsa/fysisk-aktivitet-och-traning/vardagsmotion/)

Att röra på dig mer kan göra att du mår bättre på flera olika sätt. Men det kan kännas svårt innan du har kommit i gång. Genom att få in lite rörelse i vardagen tar du ett första steg mot att börja träna.

### [Äta för att må bra](https://www.1177.se/liv--halsa/ata-for-att-ma-bra/)

Här kan du läsa om hur du kan äta för att din kropp ska må så bra som möjligt. Du kan läsa om tips för att göra dina matvanor mer hälsosamma. Du kan också läsa om vegetarisk mat och om olika typer av näring som din kropp behöver.
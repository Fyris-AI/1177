Filename: lungoperation.md
Title: Lungoperation
URL Source: https://www.1177.se/undersokning-behandling/operationer/lungoperation/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Operationer](https://www.1177.se/undersokning-behandling/operationer/)
4.  [Lungoperation](https://www.1177.se/undersokning-behandling/operationer/lungoperation/)

[Operationer](https://www.1177.se/undersokning-behandling/operationer/)

Lungoperation
=============

Du kan behöva en lungoperation för att behandla en sjukdom eller när din lunga inte fungerar som den ska. Vid operationen tar läkaren bort delar av lungan eller hela lungan.

Förberedelser
-------------

Förberedelser
-------------

Det kan vara lite olika hur man behöver förbereda sig. Det varierar mellan olika sjukhus. Du får information från mottagningen i god tid före operationen.

### Rör på dig innan operationen 

Du återhämtar dig snabbare om kroppen är stark och uthållig inför operationen. Försök att röra på dig varje dag. Gör någon fysisk aktivitet som är möjlig för dig och som du tycker om.

### Undvik rökning och alkohol före och efter operationen

Det är mycket viktigt att [göra ett uppehåll med rökning](https://www.1177.se/undersokning-behandling/operationer/fore-och-efter-operation/levnadsvanor-i-samband-med-operation/) före och efter operationen om du röker. Det gör att såren läker snabbare och att blodcirkulationen och konditionen blir bättre. Då kan du fortare återhämta dig.

Det bästa är att sluta att röka helt. Men om du inte klarar det så behöver du låta bli att röka helt några veckor före och efter operationen. Du får mer information från mottagningen där du ska opereras.

Prata med läkaren om du behöver hjälp och stöd att göra ett uppehåll med rökning.

Undvik också att dricka alkohol några veckor före och efter operationen. Då minskar risken för komplikationer.

Läs mer om [levnadsvanor i samband med operation](https://www.1177.se/behandling--hjalpmedel/operationer/fore-och-efter-operation/levnadsvanor-i-samband-med-operation/).

### Du kan behöva göra uppehåll med vissa läkemedel

Berätta för läkaren om du tar några läkemedel. Du kan behöva sluta ta dem tillfälligt eller ändra dosen. Vissa läkemedel kan du ta med lite vatten på operationsdagens morgon trots att du fastar.

Du får mer information om läkemedel av vårdpersonalen i god tid före operationen.

### Du kan behöva fasta

Innan operationen kan du behöva fasta. Det betyder att du inte får äta eller dricka något ett tag innan operationen. Du får information av vårdpersonalen hur många timmars fasta som gäller för dig.

### Tvätta dig med bakteriedödande läkemedel

Du behöver tvätta dig med en bakteriedödande tvållösning. Du får mer information innan operationen om hur du ska göra.

### Viktigt att prata med läkaren om operationen

Du behöver prata mycket med läkaren före ett beslut om operation så att du känner dig förberedd och motiverad. Både operationen och tiden efter operationen är krävande. Det kan vara extra jobbigt att bli opererad om du har någon annan allvarlig sjukdom.

Läkaren kan behöva undersöka dig på olika sätt för att ta reda på om din kropp orkar med en operation.

Så går operationen till
-----------------------

Så går operationen till
-----------------------

Du är [sövd](https://www.1177.se/Skane/behandling--hjalpmedel/operationer/fore-och-efter-operation/narkos/) under operationen.

En lungoperation kan göras på två sätt.

Du blir opererad genom sidan på bröstkorgen på något av följande sätt:

*   genom ett längre snitt 

*   genom två till fyra små hål, så kallad [titthålsteknik](https://www.1177.se/undersokning-behandling/undersokningar-och-provtagning/undersokning-och-behandling-med-titthalsteknik/laparoskopi/). 

Vilken operation du behöver beror på vad som ska tas bort och var i lungan operationen ska göras. Det beror också på hur din lunga fungerar. Hela eller delar av lungan kan behöva tas bort.

När operationen är klar får du ett förband över såren. 

Så mår du efter operationen
---------------------------

Så mår du efter operationen
---------------------------

Efter operationen får du komma till en uppvakningsavdelning. Efter några timmar flyttas du till en avdelning på sjukhuset. Mår du bra kan du vara uppe och stå eller röra på dig redan samma dag som du har opererats.

Du kan få vara kvar på sjukhuset några dagar för att vårdpersonalen ska se hur du mår efter operationen. Hur länge du stannar beror på hur du mår.

Du kan ha lite ont i halsen efter operationen. Det beror på att läkaren förde ner en tub i halsen för att hjälpa dig med andningen.

Du har en [urinkateter](https://www.1177.se/undersokning-behandling/fler-behandlingar/kateter-i-urinblasan/) som sattes in under operationen. Den tas bort antingen samma dag eller nästa morgon. Därefter kan du kissa som vanligt igen.

Du har också en eller flera slangar i bröstkorgen. Det kallas dränage och behövs för att samla upp vätska och luft som kan läcka ut från din lunga och lungsäck efter operationen. Du behöver ha kvar slangarna i bröstkorgen en till två dagar. Ibland behöver slangarna sitta kvar längre. Vårdpersonalen tar bort slangarna innan du går hem från sjukhuset.

Du kommer att få recept på smärtstillande läkemedel som du kan ta om du får [ont efter operationen](https://www.1177.se/Skane/behandling--hjalpmedel/operationer/fore-och-efter-operation/ont-efter-operation/).

Komplikationer och biverkningar
-------------------------------

Komplikationer och biverkningar
-------------------------------

Det är ovanligt att få komplikationer efter operationen. En komplikation är någonting oväntat och negativt som händer vid en operation eller en annan behandling.

Efter en operation finns det alltid en liten risk att man får en infektion eller blödning. En del får tillfälligt förändrad hjärtrytm, men det är ovanligt.

Kontakta mottagningen där du blev opererad om något av det här händer:

*   Det svullnar upp mycket där du har opererats. 
*   Du har mycket ont. 
*   Det blöder från såret. 
*   Du får [feber](https://www.1177.se/sjukdomar--besvar/infektioner/feber/feber/). 
*   Du får [hjärtklappning](https://www.1177.se/sjukdomar--besvar/hjarta-och-blodkarl/hjartrytm/hjartklappning/).
*   Du får svår [yrsel](https://www.1177.se/sjukdomar--besvar/hjarna-och-nerver/yrsel-svimning-och-kramper/yrsel/).

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då får du hjälp att bedöma symtom och hjälp med var du kan söka vård.

Efter operationen får en del ont eller tappar känseln i huden på bröstet och insidan av överarmen. Besvären kan vara kvar ett tag efter operationen.

Påverka och delta i din vård
----------------------------

Påverka och delta i din vård
----------------------------

För att du ska kunna vara aktiv i din vård och ta beslut är det viktigt att du förstår [informationen du får](https://www.1177.se/sa-fungerar-varden/var-med-och-bestam-om-din-vard/patientlagen/) av vårdpersonalen. Ställ frågor om du inte förstår. Du kan också be att få informationen utskriven så att du kan läsa den i lugn och ro.

Även [barn och unga ska få vara delaktiga i sin vård](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/). Ju äldre barnet är desto viktigare är det.

Du har möjlighet att få hjälp av en [tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också möjlighet att [få hjälp av en tolk om du har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Förberedelser
    
    Så går operationen till
    
    Så mår du efter operationen...
    
    Komplikationer och biverkningar
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-06-18

Redaktör:

Erika Svensson, 1177.se, Region Skåne

Granskare:

Expertgruppen för lung- och allergisjukdomar, Region Skåne

Hitta på sidan
--------------

*   [Förberedelser](https://www.1177.se/undersokning-behandling/operationer/lungoperation/#section-199789)
*   [Så går operationen till](https://www.1177.se/undersokning-behandling/operationer/lungoperation/#section-199790)
*   [Så mår du efter operationen](https://www.1177.se/undersokning-behandling/operationer/lungoperation/#section-199791)
*   [Komplikationer och biverkningar](https://www.1177.se/undersokning-behandling/operationer/lungoperation/#section-199792)
*   [Påverka och delta i din vård](https://www.1177.se/undersokning-behandling/operationer/lungoperation/#section-199793)

Aktuella artiklar
-----------------

### [Fysisk aktivitet och träning](https://www.1177.se/liv--halsa/fysisk-aktivitet-och-traning/)

Läs om hur du på ett enkelt sätt kan öka din fysiska aktivitet i vardagen. Här finns flera filmer med träningsprogram som du kan göra hemma. Du hittar också tips på hur du kan få barn att röra sig mer.

### [Äta för att må bra](https://www.1177.se/liv--halsa/ata-for-att-ma-bra/)

Här kan du läsa om hur du kan äta för att din kropp ska må så bra som möjligt. Du kan läsa om tips för att göra dina matvanor mer hälsosamma. Du kan också läsa om vegetarisk mat och om olika typer av näring som din kropp behöver.

### [Så kan du andas lättare vid lungsjukdom](https://www.1177.se/sjukdomar--besvar/lungor-och-luftvagar/andningssvarigheter-och-andningsuppehall/sa-kan-du-andas-lattare-vid-lungsjukdom/)

Det finns olika övningar du kan göra om du har svårt att andas eller har besvär med hosta eller slem. Det finns även andra saker du kan göra för att underlätta andningen.

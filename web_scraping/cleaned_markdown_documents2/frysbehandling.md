Filename: frysbehandling.md
Title: Frysbehandling
URL Source: https://www.1177.se/undersokning-behandling/fler-behandlingar/frysbehandling/

1.  [Start](https://www.1177.se/)
2.  [Undersökning & behandling](https://www.1177.se/undersokning-behandling/)
3.  [Fler behandlingar](https://www.1177.se/undersokning-behandling/fler-behandlingar/)
4.  [Frysbehandling](https://www.1177.se/undersokning-behandling/fler-behandlingar/frysbehandling/)

[Fler behandlingar](https://www.1177.se/undersokning-behandling/fler-behandlingar/)

Frysbehandling
==============

Frysbehandling innebär att använda stark kyla på en hudförändring som behöver tas bort.

Frysbehandling kan också kallas kryobehandling eller kryoterapi.  
Den starka kylan består av flytande kväve.  
  
Den här texten gäller både barn och vuxna.

Förberedelser
-------------

Förberedelser
-------------

Du behöver inte förbereda dig inför en frysbehandling. Ett barn som ska få behandlingen kan ha frågor och funderingar. Du och barnet kan förbereda er hemma. Det finns olika tips för att [förbereda barn för besök i vården](https://www.1177.se/barn--gravid/vard-och-stod-for-barn/forbereda-barn-for-besok-i-varden/).

Så går behandlingen till
------------------------

Så går behandlingen till
------------------------

Behandlingen görs på en mottagning.

Läkaren sprejar flytande kväve på huden. Det känns kallt och kan vara obehagligt men de flesta tycker inte att det gör ont. Den kraftiga kylan gör att den sjuka vävnaden dör.

Så mår du efteråt
-----------------

Så mår du efteråt
-----------------

Det svider på huden där du har fått behandlingen.

Några timmar efter behandlingen börjar huden att svullna. Du kan också få en blåsa på huden. Blåsan kan vara fylld med blod eller vätska.

Om du har fått frysbehandling runt ett öga, i pannan eller på övre delen av näsan, kan ögat vara igensvullet dagen efter behandlingen. Du kan minska svullnaden genom att hålla huvudet högt när du sover. Du kan till exempel använda dubbla kuddar.

Efter en till två dagar minskar svullnaden och du får ett sår. Använd ett plåster eller annat förband om det rinner vätska. Gör så här:

*   [Tvätta händerna](https://www.1177.se/liv--halsa/sunda-vanor/sa-har-tvattar-du-handerna/).
*   Gör rent såret med ljummet vatten.
*   Sätt på plåstret eller förbandet.
*   Byt plåstret eller förbandet när det blir fuktigt.

Ungefär en vecka efter behandlingen får du en sårskorpa på huden. Det kan ta längre tid för sårskorpan att bildas om du har fått en kraftig frysbehandling. Du kan ta bort förbandet när sårskorpan har bildats. Du ska inte ta bort sårskorpan.  
Den faller av efter en till två veckor.

Efter cirka två till sex veckor har hudområdet läkt. Det kan fortfarande synas en skiftning i hudfärgen där du har fått behandlingen. Det kan vara mörkare om du har mörkare hud och ljusare om du har ljusare hud.

Du kan få ett litet ärr på huden, där du har fått frysbehandlingen.

Påverka och delta i din vård
----------------------------

Påverka och delta i din vård
----------------------------

Du kan [söka vård på vilken vårdcentral eller öppen specialistmottagning](https://www.1177.se/sa-fungerar-varden/att-valja-vardmottagning/valja-vardmottagning/) du vill i hela landet. Ibland krävs det [remiss](https://www.1177.se/sa-fungerar-varden/att-valja-vardmottagning/remiss/) till den öppna specialiserade vården.

### Informationen ska gå att förstå

För att du ska kunna vara delaktig i din vård och behandling är det viktigt att du [förstår informationen](https://www.1177.se/sa-fungerar-varden/var-med-och-bestam-om-din-vard/patientlagen/) du får av vårdpersonalen. Ställ frågor om du inte förstår. Du ska till exempel få information om behandlingsalternativ och hur länge du kan behöva vänta på vård och behandling.

Även [barn ska få vara delaktiga i sin vård](https://www.1177.se/sa-fungerar-varden/var-med-och-bestam-om-din-vard/barns-och-vardnadshavares-rattigheter-i-varden/).

Du har möjlighet att få hjälp av [en tolk om du inte pratar svenska.](https://protect.checkpoint.com/v2/___https:/www.1177.se/Skane/sa-fungerar-varden/vard-om-du-kommer-fran-ett-annat-land/tolkning-till-mitt-sprak/___.YzJlOnJlZ2lvbnNrYW5lOmM6bzo4M2YxNGFlYjY0MGNiY2RkMzYzYmVkZTg0ZDdiYmM2Njo2OjlhOWU6N2ExOWFiM2JhYmM2OTE1NzAxZTlmNjNkMTcwNmJiZjA5MDcwMjRiNzNmYzliYTUzYTY0NWZlZDc4YjhhNzUwNjpwOlQ) Du har också möjlighet att få hjälp av en tolk om [du har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Frysbehandling kan också kallas kryobehandling...
    
    Förberedelser
    
    Så går behandlingen till
    
    Så mår du efteråt
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-10-28

Redaktör:

Charlotte Stode, 1177.se, Region Skåne

Granskare:

Lisbeth Rosholm Comstedt, hudläkare, Diagnostiskt centrum hud, Malmö

Hitta på sidan
--------------

*   [Förberedelser](https://www.1177.se/undersokning-behandling/fler-behandlingar/frysbehandling/#section-205019)
*   [Så går behandlingen till](https://www.1177.se/undersokning-behandling/fler-behandlingar/frysbehandling/#section-205020)
*   [Så mår du efteråt](https://www.1177.se/undersokning-behandling/fler-behandlingar/frysbehandling/#section-205021)
*   [Påverka och delta i din vård](https://www.1177.se/undersokning-behandling/fler-behandlingar/frysbehandling/#section-205023)

Läs mer om hudförändringar
--------------------------

### [Så undersöker du huden själv](https://www.1177.se/undersokning-behandling/undersokningar-och-provtagning/undersokningar-du-kan-gora-sjalv/sa-undersoker-du-huden-sjalv/)

Det är bra att själv undersöka huden ibland. Då blir det lättare att upptäcka om du får någon förändring i huden som du kan behöva söka vård för.

### [Födelsemärken och hudförändringar](https://www.1177.se/sjukdomar--besvar/hud-har-och-naglar/fodelsemarken-och-hudforandringar/)

Funderar du över färgade fläckar på huden? Här kan du läsa om födelsemärken och hudförändringar.

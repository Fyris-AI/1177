Filename: bra-mat-och-dryck-for-tanderna.md
Title: Det finns bakterier i munnen som omvandlar socker till syra när du äter eller dricker något sött. Det kan leda till frätskador och hål i tänderna, om det händer ofta. Det finns mycket du kan göra för att skydda dina tänder.
URL Source: https://www.1177.se/liv--halsa/tandhalsa/bra-mat-och-dryck-for-tanderna/

Hur kan jag minska på sockret i maten?
--------------------------------------

Hur kan jag minska på sockret i maten?
--------------------------------------

Det finns ett enkelt sätt att minska på socker. Undvik att äta godis, glass, kakor och bullar, särskilt på vardagarna. Det är särskilt viktigt att inte dricka läsk och andra söta drycker. Det gäller även varma drycker som sötat kaffe eller te.

En hel del vanlig mat innehåller också socker. Ett bra sätt att minska på sockret är att välja bröd, flingor, yoghurt och müsli som är märkta med symbolen Nyckelhålet. Dessa livsmedel innehåller mindre socker än livsmedel som inte har märkningen.

### Socker kan ha olika namn

Det står på förpackningen vad ett livsmedel innehåller. Livsmedlet innehåller mycket socker om det står i början av innehållsförteckningen.

Det finns olika sorters socker, till exempel följande:

*   sackaros
*   glukos
*   fruktos
*   maltos
*   dextros
*   honung.

Råd om kost för att skydda tänderna
-----------------------------------

Råd om kost för att skydda tänderna
-----------------------------------

Det finns även andra sätt att skydda tänderna:

*   Ät på regelbundna tider.
*   Undvik att småäta mellan måltider. Då hinner saliven laga de små skador som syran har orsakat. Låt tänderna vila minst två timmar mellan måltider.
*   Drick vatten om du är törstig mellan måltiderna.
*   Ät gärna sådan mat som behöver tuggas mycket, till exempel frukt och grönsaker som innehållet mycket fibrer. Då bildas det mer saliv som skyddar tänderna mot syra i munnen.
*   Undvik sura drycker och livsmedel, som ökar risken för [frätskador](https://www.1177.se/sjukdomar--besvar/mun-och-tander/tander/skador-pa-tander/fratskador-pa-tanderna/) på tänderna. Det gäller även surt godis.
*   Skölj munnen med vatten och vänta minst en timme med att borsta tänderna om du har druckit sura drycker, till exempel juice eller läsk.

Här kan du läsa om [hälsosamma matvanor](https://www.1177.se/liv--halsa/ata-for-att-ma-bra/sa-ater-du-halsosamt/).

### Fluorid stärker tanden

[Fluorid](https://www.1177.se/undersokning-behandling/tandvard/fluoridbehandling/) hjälper till att laga en tand som har fått syra på sig. Det är därför viktigt att saliven innehåller små mängder fluorid.

Borsta tänderna med tandkräm som innehåller fluorid två gånger om dagen. Gör rent mellan tänderna med hjälp av tandtråd, tandstickor eller mellanrumsborstar.

När och var ska jag söka tandvård?
----------------------------------

När och var ska jag söka tandvård?
----------------------------------

Karies sitter ofta på ytor som är svåra att komma åt själv. Det är därför bra om du undersöker dina tänder regelbundet på en tandvårdsmottagning. Då kan tandläkaren eller tandhygienisten upptäcka hål tidigt. Hålen går då att behandla förebyggande, till exempel med [fluorid](https://www.1177.se/undersokning-behandling/tandvard/fluoridbehandling/).

Kontakta en tandläkare eller tandhygienist om det ilar i tänderna och du tror att du kan ha frätskador på tänderna.

Ring telefonnummer 1177 om du vill ha [sjukvårdsrådgivning](https://www.1177.se/om-1177-vardguiden/1177-vardguiden-pa-telefon/om-1177-vardguiden-pa-telefon/). Då kan du få hjälp att bedöma symtom eller hjälp med var du kan söka vård.  

Vad händer i munnen när jag äter socker?
----------------------------------------

Vad händer i munnen när jag äter socker?
----------------------------------------

Det finns bakterier på tänderna, till exempel kariesbakterier. De bryter ner sockret och det bildas syra i munnen. Hur mycket syra som bildas beror bland annat på vilken typ av socker och kolhydrater du äter.

Det blir inte lika surt i munnen om du äter kolhydrater som stärkelse och fibrer, till exempel potatis, bröd, pasta och grönsaker.

Salta snacks kan vara skadligt för tänderna. Stärkelse som har hettats upp gör att det blir surt i munnen. Det gäller till exempel chips och ostbågar.

### Syran löser upp tandens yta

När det blir tillräckligt surt löser syran upp tandens yta. Den kallas emalj.

Saliven kan oftast motverka syran och skadan blir mindre. Men om tänderna utsätts för syra ofta hinner skadan inte repareras. Då kan du få [hål i tänderna - karies](https://www.1177.se/sjukdomar--besvar/mun-och-tander/tander/hal-i-tanderna--karies/) eller [frätskador på tänderna](https://www.1177.se/sjukdomar--besvar/mun-och-tander/tander/skador-pa-tander/fratskador-pa-tanderna/).

Man kan vara olika känslig för socker
-------------------------------------

Man kan vara olika känslig för socker
-------------------------------------

En del får hål i tänderna av bara lite socker. Andra får inga hål trots att de får i sig ganska mycket socker. Hur känslig du är för socker beror bland annat på följande saker:

*   vilka bakterier som finns på tänderna
*   hur mycket saliv som finns i munnen
*   vilken kvalitet saliven har.

Tänderna är mer känsliga för socker när du sover eftersom det inte bildas lika mycket saliv då.

Du får lättare karies om du har [muntorrhet](https://www.1177.se/sjukdomar--besvar/mun-och-tander/mun-lappar-och-tunga/muntorrhet/). Det är då viktigt att du sköter dina tänder noggrant och följer råden ovan.

*   [Folktandvården](https://www.1177.se/lankbiblioteket/nationella-lankar/f/www.folktandvarden.se/folktandvarden/)
*   [Privattandläkarna](https://www.1177.se/lankbiblioteket/nationella-lankar/p/privattandlakarna/)
*   [Livsmedelsverket - Startsida](https://www.1177.se/lankbiblioteket/nationella-lankar/l/livsmedelsverket/livsmedelsverket---startsida/)

Hitta på sidan
--------------

*   [Hur kan jag minska på sockret i maten?](https://www.1177.se/liv--halsa/tandhalsa/bra-mat-och-dryck-for-tanderna/#section-18811)
*   [Råd om kost för att skydda tänderna](https://www.1177.se/liv--halsa/tandhalsa/bra-mat-och-dryck-for-tanderna/#section-18812)
*   [När och var ska jag söka tandvård?](https://www.1177.se/liv--halsa/tandhalsa/bra-mat-och-dryck-for-tanderna/#section-18816)
*   [Vad händer i munnen när jag äter socker?](https://www.1177.se/liv--halsa/tandhalsa/bra-mat-och-dryck-for-tanderna/#section-18813)
*   [Man kan vara olika känslig för socker](https://www.1177.se/liv--halsa/tandhalsa/bra-mat-och-dryck-for-tanderna/#section-18815)

### [Så äter du hälsosamt](https://www.1177.se/liv--halsa/ata-for-att-ma-bra/sa-ater-du-halsosamt/)

Hälsosamma matvanor kan bidra till att minska risken för att du ska få hjärt-kärlsjukdomar, övervikt, typ 2-diabetes och cancer. Du behöver inte förändra dina matvanor helt och hållet i ett enda steg. Kom ihåg att varje liten förändring kan göra stor skillnad.

### [Hål i tänderna – karies](https://www.1177.se/sjukdomar--besvar/mun-och-tander/tander/hal-i-tanderna--karies/)

Karies är en sjukdom som orsakar hål i tänderna. Du kan minska risken för karies genom att borsta tänderna varje dag.
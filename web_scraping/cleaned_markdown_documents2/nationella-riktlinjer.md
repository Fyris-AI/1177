Filename: nationella-riktlinjer.md
Title: Nationella riktlinjer
URL Source: https://www.1177.se/sa-fungerar-varden/lagar-och-bestammelser/nationella-riktlinjer/

1.  [Start](https://www.1177.se/)
2.  [Så fungerar vården](https://www.1177.se/sa-fungerar-varden/)
3.  [Lagar och bestämmelser](https://www.1177.se/sa-fungerar-varden/lagar-och-bestammelser/)
4.  [Nationella riktlinjer](https://www.1177.se/sa-fungerar-varden/lagar-och-bestammelser/nationella-riktlinjer/)

[Lagar och bestämmelser](https://www.1177.se/sa-fungerar-varden/lagar-och-bestammelser/)

Nationella riktlinjer
=====================

Socialstyrelsen har tagit fram nationella riktlinjer för olika sjukdomar och funktionsnedsättningar. De hjälper chefer att satsa på vården och stödet som gör mest nytta. Det finns också sammanfattningar för dig som är patient.

Riktlinjerna gäller sådant som är särskilt viktigt att veta för dem som bestämmer. Undersökningar och behandlingar som redan fungerar bra finns ofta inte med. Därför beskrivs kanske inte just den behandling som du behöver, även om den är viktig och effektiv.

Hälso- och sjukvården, tandvården och socialtjänsten ansvarar för att du får rätt hjälp.

Vad finns det riktlinjer om?
----------------------------

Vad finns det riktlinjer om?
----------------------------

Det finns riktlinjer för många vanliga sjukdomar och funktionsnedsättningar. På 1177.se kan du läsa om en del av dessa sjukdomar och funktionsnedsättningar:

*   [depression](https://www.1177.se/sjukdomar--besvar/psykiska-sjukdomar-och-besvar/depression/depression/) och [ångest](https://www.1177.se/sjukdomar--besvar/psykiska-sjukdomar-och-besvar/angest/angest--starka-kanslor-av-oro/)
*   [diabetes](https://www.1177.se/sjukdomar--besvar/diabetes/)
*   [sjukdomar i munnen och tänderna](https://www.1177.se/sjukdomar--besvar/mun-och-tander/)
*   [sjukdomar i skelett, leder och muskler](https://www.1177.se/sjukdomar--besvar/skelett-leder-och-muskler/), som också kallas sjukdomar i rörelseorganen
*   [astma](https://www.1177.se/sjukdomar--besvar/lungor-och-luftvagar/andningssvarigheter-och-andningsuppehall/astma/) och [KOL](https://www.1177.se/sjukdomar--besvar/lungor-och-luftvagar/andningssvarigheter-och-andningsuppehall/om-kol/kol--kroniskt-obstruktiv-lungsjukdom/)
*   [adhd](https://www.1177.se/sjukdomar--besvar/hjarna-och-nerver/neuropsykiatriska-funktionsnedsattningar/adhd/) och [autism](https://www.1177.se/sjukdomar--besvar/hjarna-och-nerver/neuropsykiatriska-funktionsnedsattningar/autism/)
*   [missbruk och beroende](https://www.1177.se/sjukdomar--besvar/beroende-och-skadligt-bruk/)
*   [demens](https://www.1177.se/sjukdomar--besvar/hjarna-och-nerver/larande-forstaelse-och-minne/)
*   neurologiska sjukdomar som [epilepsi](https://www.1177.se/sjukdomar--besvar/hjarna-och-nerver/yrsel-svimning-och-kramper/epilepsi/), [MS](https://www.1177.se/sjukdomar--besvar/hjarna-och-nerver/nerver/multipel-skleros--ms/) och [Parkinsons sjukdom](https://www.1177.se/sjukdomar--besvar/hjarna-och-nerver/nerver/parkinsons-sjukdom/)
*   [endometrios](https://www.1177.se/sjukdomar--besvar/konsorgan/klada-och-smarta-i-underlivet/endometrios/)
*   [psoriasis](https://www.1177.se/sjukdomar--besvar/hud-har-och-naglar/klada-utslag-och-eksem/psoriasis/)
*   [obesitas - fetma och övervikt](https://www.1177.se/sjukdomar--besvar/hormoner/obesitas--fetma-och-overvikt/).

### Riktlinjer om ohälsosamma levnadsvanor

Socialstyrelsen har också riktlinjer om vanor som inte är hälsosamma. Riktlinjerna handlar om hur hälso- och sjukvården kan stödja personer som gör något av följande:

*   använder [tobak](https://www.1177.se/liv--halsa/tobak-och-alkohol/tobak/rokning-och-snusning/)
*   dricker mycket [alkohol](https://www.1177.se/liv--halsa/tobak-och-alkohol/alkohol/sa-paverkas-kroppen-av-alkohol/)
*   [rör sig](https://www.1177.se/liv--halsa/fysisk-aktivitet-och-traning/) för lite
*   har [matvanor](https://www.1177.se/liv--halsa/ata-for-att-ma-bra/sa-ater-du-halsosamt/) som gör hälsan sämre.

Riktlinjerna visar på nytta och effekt
--------------------------------------

Riktlinjerna visar på nytta och effekt
--------------------------------------

I riktlinjerna kan du läsa om vilken nytta patienter brukar ha av en viss behandling eller åtgärd. Där värderas om behandlingen har bra effekt.

Det behöver finnas tillräckligt mycket kunskap och erfarenhet av en behandling eller undersökning för att den ska kunna rekommenderas.

Så tas riktlinjerna fram
------------------------

Så tas riktlinjerna fram
------------------------

Alla riktlinjer tas fram på samma sätt.

Socialstyrelsen bestämmer vad riktlinjerna ska handla om. Olika experter bidrar med fakta inom just det området. Experterna hämtar kunskap från vetenskaplig forskning eller erfarenheter som finns inom deras områden.

Andra experter bedömer kostnaderna för olika behandlingar och åtgärder. Patientföreningar tillfrågas också när riktlinjerna tas fram.

Socialstyrelsen tar sedan beslut om riktlinjerna.

### Riktlinjerna utvärderas

Senare utvärderar Socialstyrelsen hur hälso- och sjukvården, tandvården och socialtjänsten följer riktlinjerna. Utvärderingarna visar vad som behöver bli bättre.

Här finns [information till patienter om nationella riktlinjer](https://www.1177.se/lankbiblioteket/nationella-lankar/s/socialstyrelsen/socialstyrelsen---nationella-riktlinjer-patienter-startsida/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Riktlinjerna gäller sådant som är...
    
    Vad finns det riktlinjer om?
    
    Riktlinjerna visar på nytta och...
    
    Så tas riktlinjerna fram
    
    Om innehållet
    
    Skriv ut valda delar
    

Senast uppdaterad:

2023-09-22

Redaktör:

Katja Öster, 1177.se, nationella redaktionen

Granskare:

Sofie Sundholm, redaktör, Socialstyrelsen, Stockholm

Hitta på sidan
--------------

*   [Vad finns det riktlinjer om?](https://www.1177.se/sa-fungerar-varden/lagar-och-bestammelser/nationella-riktlinjer/#section-18212)
*   [Riktlinjerna visar på nytta och effekt](https://www.1177.se/sa-fungerar-varden/lagar-och-bestammelser/nationella-riktlinjer/#section-113506)
*   [Så tas riktlinjerna fram](https://www.1177.se/sa-fungerar-varden/lagar-och-bestammelser/nationella-riktlinjer/#section-18214)

Mer på 1177.se
--------------

### [Patientlagen](https://www.1177.se/sa-fungerar-varden/var-med-och-bestam-om-din-vard/patientlagen/)

Patientlagen är en lag som finns för dig som är patient. I lagen beskrivs bland annat vilken information du ska få. Informationen ska hjälpa dig att vara med och bestämma om din vård.

### [Nationella kvalitetsregister](https://www.1177.se/sa-fungerar-varden/lagar-och-bestammelser/nationella-kvalitetsregister/)

I nationella kvalitetsregister samlas information från hela landet om en viss sjukdom eller behandling.

Filename: vaxtvark.md
Title: Växtvärk
URL Source: https://www.1177.se/sjukdomar--besvar/skelett-leder-och-muskler/vaxtvark/

1.  [Start](https://www.1177.se/)
2.  [Sjukdomar & besvär](https://www.1177.se/sjukdomar--besvar/)
3.  [Skelett, leder och muskler](https://www.1177.se/sjukdomar--besvar/skelett-leder-och-muskler/)
4.  [Växtvärk](https://www.1177.se/sjukdomar--besvar/skelett-leder-och-muskler/vaxtvark/)

[Skelett, leder och muskler](https://www.1177.se/sjukdomar--besvar/skelett-leder-och-muskler/)

Växtvärk
========

Ett barn som vaknar på natten och har ont i benen kan ha växtvärk om hen är helt utan besvär på dagen. Växtvärk kan förekomma i alla åldrar men är vanligast mellan tre och tio års ålder. Det är inte skadligt, även om barnet kan ha mycket ont.

Det är fortfarande oklart varför man får växtvärk. Men det förekommer oftare i perioder då barnet växer snabbare.

Symtom
------

Symtom
------

Följande symtom är vanliga vid växtvärk:

*   Det gör ont i låren, underbenen eller runt knäna.
*   Det gör ont på kvällen eller natten.
*   Det gör oftast ont i båda benen, men det kan variera från sida till sida.
*   Det brukar göra ont i ett par timmar.

Hur mycket ont det gör kan variera från barn till barn.

Enstaka barn har besvär nästan varje natt, medan andra har ont en gång i veckan eller mer sällan.

Växtvärk kommer inte på dagen och när barnet rör på sig.

Vad kan jag göra själv?
-----------------------

Vad kan jag göra själv?
-----------------------

Du kan massera ditt barns ben. Det lindrar samtidigt som barnet blir tröstad av att ha någon hos sig.

Värme kan också hjälpa. Ofta känns det skönt med ett par varma strumpor, benvärmare, eller en filt runt benen.

Växtvärk går över efter en tid och alltid efter en avslutad växtperiod. Det finns ingen behandling mot växtvärk.

Receptfria läkemedel
--------------------

Receptfria läkemedel
--------------------

Du kan pröva att ge [receptfria smärtstillande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/) om massage och värme inte hjälper och om värken är besvärlig. Du kan ge läkemedel som innehåller paracetamol. Du kan också ge läkemedel som innehåller ibuprofen. Läkemedlen ska doseras efter ditt barns ålder och vikt. Det finns doseringsanvisningar på förpackningarna. Läs anvisningarna noga, så att barnet får rätt dos.

När och var ska jag söka vård?
------------------------------

När och var ska jag söka vård?
------------------------------

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om barnet har ett eller flera av följande besvär:

*   Värken ger inte med sig, eller om det gör ont på dagen.
*   Barnet får svårt att gå, börjar halta.
*   Barnet har ont endast i ena benet, eller alltid på samma ställe.

Du behöver inte söka vård någon annanstans om det är stängt. Vänta tills vårdcentralen öppnar. Många mottagningar kan du kontakta genom att [logga in](https://e-tjanster.1177.se/mvk/login/login.xhtml).

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Det är fortfarande oklart varför...
    
    Symtom
    
    Vad kan jag göra själv?
    
    Receptfria läkemedel
    
    När och var ska jag...
    
    Om innehållet
    
    Skriv ut valda delar
    

Senast uppdaterad:

2023-02-24

Redaktör:

Ernesto Martinez, 1177.se, nationella redaktionen

Granskare:

Pontus Johansson, barnläkare, specialist på sjukdomar hos nyfödda, Barnkliniken, Södra Älvsborgs sjukhus

Hitta på sidan
--------------

*   [Symtom](https://www.1177.se/sjukdomar--besvar/skelett-leder-och-muskler/vaxtvark/#section-16215)
*   [Vad kan jag göra själv?](https://www.1177.se/sjukdomar--besvar/skelett-leder-och-muskler/vaxtvark/#section-16216)
*   [Receptfria läkemedel](https://www.1177.se/sjukdomar--besvar/skelett-leder-och-muskler/vaxtvark/#section-16217)
*   [När och var ska jag söka vård?](https://www.1177.se/sjukdomar--besvar/skelett-leder-och-muskler/vaxtvark/#section-16218)

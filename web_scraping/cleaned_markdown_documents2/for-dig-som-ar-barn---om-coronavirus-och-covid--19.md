Filename: for-dig-som-ar-barn---om-coronavirus-och-covid--19.md
Title: För barn: Om covid-19 och corona
URL Source: https://www.1177.se/barn--gravid/vard-och-stod-for-barn/for-dig-som-ar-barn---om-coronavirus-och-covid--19/

1.  [Start](https://www.1177.se/)
2.  [Barn & gravid](https://www.1177.se/barn--gravid/)
3.  [Vård och stöd för barn](https://www.1177.se/barn--gravid/vard-och-stod-for-barn/)
4.  [För barn: Om covid-19 och corona](https://www.1177.se/barn--gravid/vard-och-stod-for-barn/for-dig-som-ar-barn---om-coronavirus-och-covid--19/)

[Vård och stöd för barn](https://www.1177.se/barn--gravid/vard-och-stod-for-barn/)

För barn: Om covid-19 och corona
================================

Covid-19 är en sjukdom som sprids med ett coronavirus. Det är vanligt att bli sjuk som vid en förkylning.

Så märks covid-19
-----------------

Så märks covid-19
-----------------

Det kan märkas på olika sätt om du har covid-19, till exempel så här:

*   Du har hosta. 
*   Du har feber. 
*   Du har ont i halsen. 
*   Du är snorig. 
*   Du har löst bajs eller ont i magen. 
*   Det du äter och dricker smakar eller luktar annorlunda eller inget alls. 
*   Du har ont i huvudet och ont i kroppen. 

En del blir allvarligt sjuka men det är ovanligt att barn blir det. Det är också ovanligt att vuxna blir allvarligt sjuka om de har vaccinerat sig.

Du eller någon vuxen kan ringa telefonnummer 1177 om du känner dig mycket sjuk. Då kan du få prata med en sjuksköterska som kan hjälpa dig. Du kan till exempel få veta vad du kan göra själv för att må bättre. Du får också veta om du behöver söka vård.

Vaccination mot covid-19
------------------------

Vaccination mot covid-19
------------------------

Många vuxna har fått vaccin mot covid-19. Det gör att de flesta inte blir allvarligt sjuka.

Förut kunde alla som är 12 år eller äldre också vaccinera sig mot covid-19. Nu kan de flesta barn inte längre vaccinera sig. Det beror på att det inte behövs. Viruset har förändrats. Det har blivit ännu ovanligare att barn och unga under 18 år blir allvarligt sjuka om de får covid-19.

Men en del barn kan behöva vaccinera sig. Det gäller om en sjukdom eller något annat gör att du kan bli väldigt sjuk om du får covid-19. Läkaren som behandlar dig berättar om det är bra att du vaccinerar dig.

Läs mer om [vaccination mot covid-19 på Folkhälsomyndighetens webbplats](https://www.folkhalsomyndigheten.se/smittskydd-beredskap/utbrott/aktuella-utbrott/covid-19/vaccination-mot-covid-19/information-for-dig-om-vaccinationen/barn-och-ungdomar/). 

Att lämna prov för covid-19
---------------------------

Att lämna prov för covid-19
---------------------------

De flesta behöver inte lämna prov för covid-19. Men du kan behöva göra det om en läkare eller sjuksköterska ber dig göra det.

Hur provet görs beror på var någonstans i Sverige du bor. Det är vanligt att ta prov i näsan och i munnen med en liten provtagningspinne. En del får lämna spott i en pytteliten skål.

Här kan du se ett bildspel på hur det kan gå till om du behöver lämna ett prov.

Bild 1

![Image 1: Bild på en provtagningspinne.](https://www.1177.se/globalassets/1177/nationell/media/fotografier/behandlingar-och-hjalpmedel/undersokningar-och-provtagningar/bildspel-pcr-prov-barn/03-pcr-prov-barn-vuxen-hjalper-pinne.jpg?saved=2021-06-24+11:24)

1/4

Provet tas med en provtagningspinne.

Bild 1

![Image 2: Ett barn provtas med en provtagningspinne i munnen.](https://www.1177.se/globalassets/1177/nationell/media/fotografier/behandlingar-och-hjalpmedel/undersokningar-och-provtagningar/bildspel-pcr-prov-barn/05-pcr-prov-barn-vuxen-hjalper-svalg_kind.jpg?saved=2021-06-24+11:24)

2/4

En del får ta provet i munnen.

Bild 1

![Image 3: Ett barn provtas med en provtagningspinne i ena näsborren.](https://www.1177.se/globalassets/1177/nationell/media/fotografier/behandlingar-och-hjalpmedel/undersokningar-och-provtagningar/bildspel-pcr-prov-barn/06-pcr-prov-barn-vuxen-hjalper-nasa.jpg?saved=2021-06-24+11:25)

3/4

En del får ta provet i näsan.

Bild 1

![Image 4: Ett barn som spottar i en liten burk.](https://www.1177.se/globalassets/1177/nationell/media/fotografier/behandlingar-och-hjalpmedel/undersokningar-och-provtagningar/bildspel-pcr-prov-barn/07-pcr-prov-barn-vuxen-hjalper-spott.jpg?saved=2021-06-24+11:25)

4/4

En del får spotta i en pytteliten skål.

Visa nästa bildVisa föregående bild

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Så märks covid-19
    
    Vaccination mot covid-19
    
    Om innehållet
    
    Skriv ut valda delar
    

Senast uppdaterad:

2024-03-08

Redaktör:

Susanna Schultz, 1177.se, nationella redaktionen

Granskare:

Johanna Rubin, utredare, barnläkare, enheten för vaccinationsprogram, Folkhälsomyndigheten, Solna

Hitta på sidan
--------------

*   [Så märks covid-19](https://www.1177.se/barn--gravid/vard-och-stod-for-barn/for-dig-som-ar-barn---om-coronavirus-och-covid--19/#section-137420)
*   [Vaccination mot covid-19](https://www.1177.se/barn--gravid/vard-och-stod-for-barn/for-dig-som-ar-barn---om-coronavirus-och-covid--19/#section-137432)
*   [Att lämna prov för covid-19](https://www.1177.se/barn--gravid/vard-och-stod-for-barn/for-dig-som-ar-barn---om-coronavirus-och-covid--19/#section-137457)

fler tips och råd på 1177.se
----------------------------

### [Se en film om hur du tvättar händerna](https://youtu.be/vjkEb-3u1bE)

För att händerna ska bli rena behövs mycket lödder. Tvätta mellan alla fingrar och runt om hela händerna.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

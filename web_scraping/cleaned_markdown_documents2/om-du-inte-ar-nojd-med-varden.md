Filename: om-du-inte-ar-nojd-med-varden.md
Title: Du kan lämna synpunkter eller klagomål om du har varit med om något i vården som du inte är nöjd med. Det kan du göra både som patient och närstående. Dina synpunkter kan bidra till att vården blir bättre och säkrare.
URL Source: https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/

Du ska få svar på dina synpunkter eller klagomål så snart som möjligt.

Video: //play.mediaflowpro.com/ovp/14/33CC3KC0QD?theme=

Du ska få svar på dina synpunkter eller klagomål så snart som möjligt.

Du kan lämna synpunkter eller klagomål om du inte är nöjd med den vård som du har fått. Du kan klaga om du tycker att vården har gjort något fel.

Du kan också komma med förslag på hur vården kan bli bättre. Du kan även berätta om du är särskilt nöjd med något.

Du som är barn eller ung kan också läsa mer hos Umo.se: [Om du inte är nöjd med vården](https://www.1177.se/lankbiblioteket/nationella-lankar/u/umo--startsida/umo---om-du-inte-ar-nojd-med-varden/).

Kontakta mottagningen
---------------------

Kontakta mottagningen
---------------------

Du kan lämna dina synpunkter eller klagomål där du fick vård. Det kan du göra muntligt eller skriftligt.

Du kan göra på följande sätt:

*   Prata med vårdpersonalen som undersökte eller behandlade dig. Det går ofta att reda ut missförstånd och oklarheter.
*   Kontakta chefen för mottagningen. Det kan du göra om du till exempel inte är nöjd med personalens förklaring. Det kan du också göra om du inte tycker att kontakten med personalen fungerar.

I en del regioner kan du också [logga in på 1177](https://e-tjanster.1177.se/mvk/login/login.xhtml) för att lämna synpunkter eller klaga på vården.

Du kan även kontakta patientnämnden i din region. Du kan läsa om [patientnämnden](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-18272) senare i texten.

### Du ska få svar så snart som möjligt

Du ska få svar så snart som möjligt. Men först ska du få en bekräftelse på att mottagningen har tagit emot dina synpunkter eller klagomål. Om det är möjligt ska du också få veta när du kan få ett svar.

Ibland kan mottagningen behöva tid för att utreda vad som har hänt. Det beror på vad dina synpunkter eller klagomål handlar om.

Vanligtvis ska du ha fått ditt svar inom fyra veckor. Tar det längre tid ska du få information om det.

#### Du ska förstå svaret

När du får svaret ska det lämnas på ett sådant sätt att du förstår.

Du kan få svaret muntligt, till exempel genom ett telefonsamtal eller ett möte. Det kan också lämnas skriftligt, till exempel genom ett brev. Det kan även vara ett meddelande i din inkorg när du har loggat in på 1177.

#### Du ska få en förklaring

Svaret ska innehålla en förklaring till det som har hänt. Ibland kan det som har hänt vara fel. Då ska du få information om vad mottagningen ska göra för att det inte ska hända igen.

Du ska också få veta vem du ska kontakta om du har frågor.

Du kan ha rätt till ersättning om du blir skadad i vården. Läs mer om [ersättning vid patientskada](https://www.1177.se/sa-fungerar-varden/kostnader-och-ersattningar/ersattning-vid-patientskada/).

### Lämna synpunkter för en närstående

Du kan lämna synpunkter eller klagomål för en närstående, om personen inte kan göra det själv. Då kan du behöva en fullmakt där det står att du till exempel får berätta vad din närstående har varit med om.

### Synpunkter på kommunal vård

Du kan lämna synpunkter eller klagomål på kommunal hälso- och sjukvård genom att kontakta verksamheten det gäller.

Du kan också kontakta kommunens medicinskt ansvariga sjuksköterska, även kallad MAS. Du kan även kontakta [patientnämnden](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-18272) direkt.

### Synpunkter på rådgivningen du fick när du ringde 1177

Du kan lämna synpunkter eller klagomål på den rådgivning som du har fått när du har [ringt 1177](https://www.1177.se/kontakt/lamna-synpunkt/1177-vardguiden-pa-telefon/). Dina synpunkter skickas till den region som svarade när du ringde.

Kontakta patientnämnden
-----------------------

Kontakta patientnämnden
-----------------------

Du kan kontakta patientnämnden i din region om du vill ha hjälp med att lämna synpunkter eller klaga på vården. Du kan även lämna synpunkter eller klagomål för en närstående.

Du kan kontakta patientnämnden först om du vill. Du behöver inte ha kontaktat mottagningen innan med dina synpunkter.

Du kan ringa eller mejla till patientnämnden. Du kan även [logga in på 1177](https://e-tjanster.1177.se/mvk/login/login.xhtml) för att lämna synpunkter eller klaga på vården.

Det kostar inget att kontakta patientnämnden.

### Patientnämnden kan hjälpa dig att få svar

Patientnämnden kan till exempel göra följande:

*   Hjälpa dig att få svar på dina synpunkter och klagomål av de som ansvarar för vården.
*   Berätta om dina rättigheter i vården så att du kan [delta i och påverka din vård](https://www.1177.se/sa-fungerar-varden/var-med-och-bestam-om-din-vard/patientlagen/).
*   Berätta om vilka andra myndigheter du kan kontakta eller anmäla till om det behövs.

### Patientnämnden ska öka kvaliteten i vården

Patientnämnden sammanställer synpunkterna och klagomålen. Slutsatserna kan sedan användas för att vården ska bli bättre.

Kontakta Inspektionen för vård och omsorg, Ivo
----------------------------------------------

Kontakta Inspektionen för vård och omsorg, Ivo
----------------------------------------------

Du kan kontakta Inspektionen för vård och omsorg för att klaga på vården. Inspektionen för vård och omsorg förkortas Ivo.

Innan du kontaktar Ivo måste du först ha kontaktat mottagningen där du fick vård eller patientnämnden.

### Ivo utreder allvarliga händelser

Ivo utreder särskilda typer av klagomål. Det kan till exempel vara något av följande:

*   allvarligare händelser inom vården, till exempel om du har fått en skada som inte kommer att gå över
*   klagomål som gäller till exempel din rätt till integritet
*   klagomål som handlar om [psykiatrisk tvångsvård](https://www.1177.se/sa-fungerar-varden/lagar-och-bestammelser/lagar-i-varden/lagen-om-psykiatrisk-tvangsvard/)
*   klagomål som handlar om isolering enligt [smittskyddslagen](https://www.1177.se/sa-fungerar-varden/lagar-och-bestammelser/lagar-i-varden/smittskyddslagen/).

Läs om att [anmäla klagomål till Ivo](https://www.1177.se/lankbiblioteket/nationella-lankar/i/inspektionen-for-vard-och-omsorg---startsida/inspektionen-for-vard-och-omsorg---klaga-pa-varden-privatperson/).

Du kan också [lämna ett tips till Ivo](https://www.1177.se/lankbiblioteket/nationella-lankar/i/inspektionen-for-vard-och-omsorg---startsida/inspektionen-for-vard-och-omsorg---lamna-tips/) om det finns fel eller brister i vården som du tycker att Ivo ska få veta om. Då kan du vara anonym.

Kontakta DO
-----------

Kontakta DO
-----------

DO är en förkortning av Diskrimineringsombudsmannen.

Du kan anmäla till DO om du tycker att du har blivit diskriminerad. Det kan vara på grund av något av följande:

*   kön
*   könsidentitet
*   sexuell läggning
*   ålder
*   funktionsnedsättning
*   etnisk tillhörighet
*   religion.

Läs om att [anmäla till DO](https://www.1177.se/lankbiblioteket/nationella-lankar/d/diskrimineringsombudsmannen---behallare/diskrimeringsombudsmannen---att-anmala/). 

Kontakta polisen
----------------

Kontakta polisen
----------------

Du kan [göra en polisanmälan](https://www.1177.se/lankbiblioteket/nationella-lankar/p/polisen---startsida/polisen---utsatt-for-brott/) om du tycker att det har skett ett brott i vården. Det kan till exempel vara om du har blivit utsatt för sexuella trakasserier eller våld. En anmälan kan också handla om vållande till annans död.

*   [Inspektionen för vård och omsorg - startsida](https://www.1177.se/lankbiblioteket/nationella-lankar/i/inspektionen-for-vard-och-omsorg---startsida/)
*   [Inspektionen för vård och omsorg - information in english](https://www.1177.se/lankbiblioteket/nationella-lankar/i/inspektionen-for-vard-och-omsorg---startsida/inspektionen-for-vard-och-omsorg---in-english/)
*   [Diskrimineringsombudsmannen](https://www.1177.se/lankbiblioteket/nationella-lankar/d/diskrimineringsombudsmannen---behallare/diskrimineringsombudsmannen---startsida/)
*   [Patientlagen på riksdagens webbplats](https://www.1177.se/lankbiblioteket/nationella-lankar/r/riksdagen.se---startsida/patientlagen/)
*   [Patientsäkerhetslagen på riksdagens webbplats](https://www.1177.se/lankbiblioteket/nationella-lankar/r/riksdagen.se---startsida/patientsakerhetslagen/)
*   [Löf patientförsäkring - skadeanmälan](https://www.1177.se/lankbiblioteket/nationella-lankar/l/lof-patientforsakring/lof-patientforsakring---skadeanmalan/)
*   [Läkemedelsförsäkringen](https://www.1177.se/lankbiblioteket/nationella-lankar/l/lakemedelsforsakringen/)

Hitta på sidan
--------------

*   [Kontakta mottagningen](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-206016)
*   [Kontakta patientnämnden](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-18272)
*   [Kontakta Inspektionen för vård och omsorg, Ivo](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-18274)
*   [Kontakta DO](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-18275)
*   [Kontakta polisen](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-205925)
*   [Kontakta Integritetskyddsmyndigheten](https://www.1177.se/sa-fungerar-varden/om-du-inte-ar-nojd/om-du-inte-ar-nojd-med-varden/#section-205926)

### [Patientlagen](https://www.1177.se/sa-fungerar-varden/var-med-och-bestam-om-din-vard/patientlagen/)

Patientlagen är en lag som finns för dig som är patient. I lagen beskrivs bland annat vilken information du ska få. Informationen ska hjälpa dig att vara med och bestämma om din vård.

### [Ersättning vid patientskada](https://www.1177.se/sa-fungerar-varden/kostnader-och-ersattningar/ersattning-vid-patientskada/)

Du kan få ersättning av ett försäkringsbolag om du har blivit skadad av din vård, tandvård eller ditt läkemedel. Du kan överklaga och begära en ny prövning om du inte är nöjd med försäkringsbolagets beslut.

### [Anmälan om vårdskada – lex Maria](https://www.1177.se/sa-fungerar-varden/lagar-och-bestammelser/anmalan-om-vardskada--lex-maria/)

En vårdskada är en skada som du har fått inom vården och som kunde ha undvikits. En vårdskada måste utredas av vårdgivaren. Allvarliga vårdskador ska också anmälas till Inspektionen för vård och omsorg, Ivo.
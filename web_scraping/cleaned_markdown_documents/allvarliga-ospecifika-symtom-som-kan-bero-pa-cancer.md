Allvarliga ospecifika symtom som kan bero på cancer
===================================================

Vårdnivå, samverkan och remissrutiner
-------------------------------------

### Remissrutiner

#### Remiss för utredning vid välgrundad misstanke

Innan remiss för standardiserat vårdförlopp (SVF) skickas, beakta att patienten önskar, har nytta av och klarar av utredningen. Beslutet ska fattas i samråd med patienten och eventuellt närstående om patienten önskar det.

Remiss vid välgrundad misstanke om allvarliga ospecifika symtom som kan bero på cancer ska innehålla svar på samtliga provtagningar och undersökningar (se rubriken utredning) samt eventuella övriga utredningar.

Remissen ska även innehålla telefonnummer till patienten och inremitterande för att möjliggöra snabb kontakt.

Den som remitterar till utredning ska informera patienten om att det finns anledning att göra fler undersökningar för att ta reda på om patienten har eller inte har cancer och att utredningen sker enligt standardiserat vårdförlopp.

Omfattning av kunskapsstödet
----------------------------

### Standardiserat vårdförlopp vid cancer

Misstänkt cancer ska utredas enligt en bestämd nationell rutin, standardiserat vårdförlopp (SVF). Misstanke om cancer innebär utredning inom primärvård eller specialiserad vård för att se om misstanken kan avfärdas eller stärkas till välgrundad misstanke. Vid välgrundad misstanke ska SVF startas.

Detta standardiserade vårdförlopp gäller för patienter som är 18 år eller äldre med allvarliga ospecifika symtom som kan bero på cancer (AOS).

Cancerpatienter som debuterat med ospecifika symtom har längre utredningstid och högre dödlighet än patienter som debuterat med alarmsymtom kopplat till en specifik sjukdom.

När allvarliga ospecifika symtom väcker välgrundad misstanke om cancer stämmer misstanken i 15–20 procent av fallen. Syftet med detta standardiserade vårdförlopp är därför att säkra en medicinsk utredning utan dröjsmål.

#### Handläggning utanför standardiserat vårdförlopp

Vid misstanke om malignitet hos barn och ungdomar under 18 år ska inte ett SVF startas. Kontakta i stället närmaste barnklinik och/eller barnonkologiska klinik redan samma dag för skyndsam vidare utredning.

Utredning
---------

Förstora bilden

![Image 2: Flödesschema för utredning vid nytillkomna symtom utan förklaring som ger misstanke om cancer.](https://vardpersonal.1177.se/contentassets/2061fb0f9b144e128e4e06cc34ff1d2c/utredning-vid-nytillkomna-symtom-utan-forklaring-som-ger-misstanke-om-cancer.jpg?saved=2024-03-14+11:48&preset=low-res)

Handläggning vid AOS.

### Symtom

#### Symtom som ger misstanke

Ofta ingår ett eller flera av följande symtom eller fynd, nytillkomna och utan rimlig förklaring:

*   allmän sjukdomskänsla
*   uttalad trötthet
*   aptitlöshet
*   större oavsiktlig viktnedgång, särskilt i kombination med andra angivna symtom
*   långvarig feber
*   smärtor
*   patologiska laboratorievärden, till exempel förhöjd sänka, förhöjt alkaliskt fosfatas, förhöjt kalcium eller lågt blodvärde
*   markant ökning av antalet kontakter med hälso- och sjukvården
*   markant ökad konsumtion av läkemedel.

### Anamnes

*   Ärftlighet.
*   Tidigare cancersjukdom.
*   Alkohol- tobak-och droganamnes.
*   Viktnedgång.
*   Metod för temperaturmätning och användandet av febersänkande läkemedel. 
*   Yrkesexponering, till exempel asbest, bekämpningsmedel.

Vid en viktförändring efterfråga särskilt omfattning (omfång och period).

Inhämta detaljerade uppgifter om kroppstemperaturen (dygnsrytm, period) vid långvarig feber.

### Status

*   Allmäntillstånd.
*   Inspektion av munhåla, särskilt tandstatus och hud.
*   Hjärt- och lungstatus inklusive blodtryck och puls
*   Palpation av buk, leder, lymfkörtlar, bröstkörtlar, testiklar, rektum.
*   Temperatur, vikt, längd.

Komplettera med status utifrån symtom.

### Handläggning vid utredning

#### Handläggning vid misstanke

Vid symtom som ger misstanke ska följande utföras:

*   anamnes
*   status
*   laboratorieprover
*   eventuellt riktad undersökning, till exempel lungröntgen eller gynekologisk undersökning, om det inte fördröjer förloppet.

Syftet med undersökningarna är att identifiera bakomliggande orsak för att kunna genomföra sjukdomsspecifik utredning eller behandling, eller att skapa underlag till remiss till utredning.

Finns misstanke om en specifik cancerform bör aktuellt SVF-förlopp följas. Vid järnbristanemi överväg SVF tjock- och ändtarmscancer respektive matstrups- och magsäckscancer.

#### Handläggning vid välgrundad misstanke

Välgrundad misstanke föreligger om cancermisstanke kvarstår och utredningen inte pekat mot en specifik diagnos.

Vid välgrundad misstanke, skicka omgående SVF-remiss.

Innan remiss skickas beakta att

*   undersökningar enligt ovan är utförda, svar föreligger och är bedömda
*   patienten önskar, har nytta av och klarar av utredningen. Beslutet ska fattas i samråd med patienten och eventuellt närstående om patienten önskar det.

### Provtagningar

#### Laboratorieprover

Följande laboratorieprover är obligatoriska:

*   Hb, leukocyter, trombocyter
*   SR, CRP ­ 
*   glukos ­
*   natrium, kalium, kreatinin (eGFR) ­
*   korrigerat kalcium/joniserat kalcium ­
*   B12, folat, ferritin, LD, albumin
*   S-Proteinprofil (S-Elektrofores)­  ­
*   S-Kappakedja, fri och Lambdakedja, fri eller U-Proteinprofil (U-Elektrofores)
*   bilirubin, ALAT, alkaliskt fosfatas
*   TSH ­
*   PSA
*   urinsticka.

Komplikationer
--------------

Patienter som har eller har haft en cancersjukdom kan drabbas av akuta tillstånd till följd av sjukdomen eller behandlingen.

[Nationellt vårdprogram akut onkologi, Regionala cancercentrum i samverkan](https://cancercentrum.se/samverkan/cancerdiagnoser/overgripande-kunskapsstod/nationellt-vardprogram-akut-onkologi/)

Patientmedverkan och kommunikation
----------------------------------

### Stöd och information för patient och närstående

[Patientinformation om standardiserade vårdförlopp (SVF), Regionala cancercentrum i samverkan](https://cancercentrum.se/samverkan/vara-uppdrag/kunskapsstyrning/vardforlopp/patientinformation/)

[Standardiserade vårdförlopp, 1177](https://www.1177.se/sa-fungerar-varden/lagar-och-bestammelser/att-fa-vard-enligt-ett-vardforlopp/)

[Vanliga frågor om cancer, 1177](https://www.1177.se/sjukdomar--besvar/cancer/fakta-om-cancer/vanliga-fragor-om-cancer/)

Relaterad information
---------------------

[Standardiserat vårdförlopp, Allvarliga ospecifika symtom, Regionala cancercentrum i samverkan](https://kunskapsbanken.cancercentrum.se/diagnoser/allvarliga-ospecifika-symtom/vardforlopp/)

Om innehållet
-------------

Nationellt innehåll

Godkänt:

2024-11-05

Godkänt av:

[Nationellt programområde cancersjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npocancersjukdomar.56426.html)

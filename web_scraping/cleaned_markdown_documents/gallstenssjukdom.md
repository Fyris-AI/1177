Title: Gallstenssjukdom - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/gallstenssjukdom/

Gallstenssjukdom
================

Om hälsotillståndet
-------------------

### Förekomst

Gallsten är vanligt och förekommer hos åtminstone 20 % av befolkningen. Av dessa utvecklar cirka 20 % symtomgivande gallstenssjukdom. Tillståndet är vanligare hos kvinnor än hos män.

### Orsaker

Gallsten bildas vid obalans i gallans sammansättning eller vid försämrad gallblåsetömning. Stenen består oftast av kolesterol, kalcium eller bilirubin.

Gallstensanfall uppkommer då en sten kilas in i gallblåsehalsen eller gallvägarna och orsakar ökat intraluminalt tryck och muskelaktivitet.

### Riskfaktorer

*   Hereditet för gallsten
*   Ålder \> 60 år
*   Övervikt
*   Kost – särskilt fet mat
*   Snabb viktnedgång – exempelvis efter obesitaskirurgi
*   Läkemedel – östrogensubstitution, opioider

Utredning
---------

### Symtom

Gallstenar ger sällan symtom utom vid gallstensanfall.

Då förekommer:

*   smärta – under höger arkus, plötsligt påkommen, uttalad, ofta intervallkaraktär
*   utstrålning – mot rygg eller höger axel
*   duration – från cirka 15 minuter upp till några timmar
*   allmänna – illamående, kräkningar.

Samtidig feber, ihållande smärta eller ikterus talar för komplikation.

### Anamnes

*   Känd gallstenssjukdom
*   Riskfaktorer
*   Andra sjukdomar
*   Läkemedel

### Status

*   Allmäntillstånd – ikterus, feber
*   Hjärta – puls
*   Blodtryck
*   Buk – lokal ömhet under höger arkus
*   Överväg EKG

### Handläggning vid utredning

Vid svår smärta, allmänpåverkan eller symtom som talar för komplikation rekommenderas akut handläggning inom specialiserad vård.

Vid misstänkt gallstensanfall rekommenderas utredning och provtagning i differentialdiagnostiskt syfte. I senare skede bör bilddiagnostik göras för att bekräfta diagnosen.

### Provtagningar

#### Laboratorieprover

*   Temp, CRP, urinsticka
*   Överväg ALP, ALAT, bilirubin, pankreasamylas
*   Överväg ytterligare prover

### Differentialdiagnoser

*   Dissekerande aortaaneurysm
*   Funktionell buksmärta
*   Hjärtinfarkt
*   Irritabel tarmsjukdom (IBS)
*   Kolecystit, kolangit
*   Njursten
*   Pankreatit
*   Ulcus och gastroesofageal reflux (GERD)

Behandling
----------

### Handläggning vid behandling

#### Vid smärta

*   Ge i första hand NSAID intramuskulärt eller rektalt.
*   Vid utebliven behandlingseffekt bör patienten bedömas inom specialiserad vård.

#### Vid smärtfrihet

*   Ge råd om att patienten bör undvika den mat som ger besvär.
*   Förskriv NSAID.
*   Uppmana patienten att söka akut vid symtom som feber, ihållande smärta eller ikterus.

### Behandlingsval

#### Läkemedelsbehandling

Välj ett av följande för akutbehandling:

*   injektion diklofenak (25 mg/ml), 3 ml intramuskulärt, kan upprepas efter 30 minuter vid behov
*   suppositorium diklofenak, 100 mg x 1.

Förskriv suppositorium diklofenak att ta vid behov vid nytt gallstensanfall i hemmet (max 150 mg/dygn).

#### Kirurgisk behandling

Bilddiagnostiskt bekräftade gallstenar som gett upprepade anfall kan avlägsnas genom:

*   kolecystektomi
*   endoskopiskt retrograd kolangiopankreatografi (ERCP).

Även efter kolecystektomi kan smärta från gallvägarna förekomma i vissa fall.

Komplikationer
--------------

*   Gallstas
*   Kolecystit, kolangit
*   Koledokussten
*   Pankreatit

Patientmedverkan och kommunikation
----------------------------------

### Stöd och information för patient och närstående

[Gallsten, 1177](https://www.1177.se/sjukdomar--besvar/mage-och-tarm/lever-galla-och-bukspottkortel/gallsten/)

Om innehållet
-------------

Nationellt innehåll

Godkänt:

2020-12-16

Godkänt av:

[Nationellt programområde mag- och tarmsjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npomagochtarmsjukdomar.56444.html)

Follikulit
==========

Vårdnivå, samverkan och remissrutiner
-------------------------------------

### Remissrutiner

Remissindikationer:

*   Vid oklar diagnos trots adekvat utredning.
*   Vid behandlingssvikt på insatt behandling efter adekvat utredning.
*   Vid svårare inflammatoriskt status, särskilt i hår- eller skäggbotten, som har eller kan tänkas ge resttillstånd så som ärrbildning i hud eller ärrbildande alopeci.

Om hälsotillståndet
-------------------

### Definition

Follikulit innebär en inflammation i hårfollikeln.

### Förekomst

Vanligt förekommande.

### Orsaker

Follikulit kan orsakas av infektioner, autoinflammatorisk sjukdom, läkemedel och traumatiserande faktorer samt en del andra tillstånd.

#### Infektioner

*   Bakteriell follikulit orsakas oftast av Staphylococcus aureus. Kan ge både ytliga och djupa follikuliter.
*   Gramnegativa bakterier är ovanliga som orsak men kan ses vid exempelvis långvarig lymecyklinbehandling av akne.
    
    *   Pseudomonas – kan ge follikulit efter bad i dåligt klorerat vatten (spa-follikulit), en av de vanligare orsakerna till gramnegativa follikuliter.
    
*   Jästsvamp: malasseziafollikulit (äldre benämning pityrosporumfollikulit) orsakas av jästsvampar från den normala hudfloran.
*   Virus ovanliga som orsak men kan ses vid exempelvis herpes simplex och herpes zoster.

#### Läkemedel

*   Kortikosteroider, anabola steroider.
*   Litium.
*   Vissa typer av kemoterapi kan ge follikuliter som kan misstolkas som läkemedelsreaktion.

#### Mikrotrauma som kan öka risken för infekterad hårfollikel

*   Hårborttagning – vaxning, rakning.
*   Friktion – kläder.
*   Ocklusion – fet salva, förband.
*   Irritation – kemikalier.

### Riskfaktorer

Riskfaktorer för follikulit av infektiös orsak:

*   Diabetes.
*   Nedsatt immunförsvar.
*   Svettning, varmt och fuktigt klimat.

Utredning
---------

### Symtom

Rodnade hudförändringar med follikulär lokalisation som kan ge ömhet och klåda.

### Anamnes

*   Sjukdomsförlopp.
*   Andra sjukdomar.
*   Aktuella läkemedel.
*   Traumatiserande faktorer som till exempel rakning.
*   Fler omgivningsfall, till exempel efter bad i samma bassäng/bubbelpool.

### Status

Typiska fynd utifrån agens är:

*   Stafylokockfollikulit – pustler med omgivande rodnad, ofta i ansikte, på hals, i axiller, ljumskar eller på ben (efter rakning).
*   Malasseziafollikulit – akneliknande pustler (inga komedoner) på övre delen av bålen.
*   Pseudomonasfollikulit – ömmande papler och pustler, initialt på hud som varit täckt med badkläder, uppkommer 1–3 dagar efter bad.

### Handläggning vid utredning

Klinisk bild är ofta tillräcklig för diagnos.

### Provtagningar

*   Bakterie- och jästsvampodling kan övervägas vid diagnostisk osäkerhet.   
*   Odling inför peroral behandling med antibiotika eller antimykotika.
*   Vid misstanke om bakomliggande sjukdom – särskilt i svåra, terapiresistenta fall – kan blodprovstagning vara aktuell för att utesluta till exempel immunbrist och diabetes mellitus.
*   Vid negativ odling, behandlingssvikt eller vid pustler i hårbotten överväg hudbiopsi.

### Differentialdiagnoser

Möjliga differentialdiagnoser är:

*   furunkel, karbunkel, abscess
*   akne
*   Hidradenitis suppurativa
*   rosacea
*   mollusker
*   impetigo
*   pustulär psoriasis
*   milaria.

Behandling
----------

### Handläggning vid behandling

Follikulit är oftast självläkande och i många fall räcker information och hygienråd. Vid fortsatta besvär kan följande provas:

*   Eliminera traumatiserande faktorer – särskilt rakning eller vaxning, gäller vid bakteriella follikuliter.
*   Eliminera riskfaktorer – optimera behandling i förekommande fall, till exempel vid diabetes.
*   Rekommendera egenvård – vid milda besvär.
*   Erbjud lokalbehandling – vid återkommande besvär eller utbredda förändringar.
*   Överväg peroral behandling – endast vid djupare inflammation, alltid efter odling.

### Rekommenderade behandlingar

#### Stafylokockfollikulit

*   I första hand antiseptisk behandling som klorhexidinlösning 0,5–2 % eller annan topikal behandling som exempelvis fucidinsyra kräm eller salva.
*   Utbredd stafylokockfollikulit kan behandlas med peroral antibiotika flukloxacillin 1 g x 3 i 10 dagar i vuxendos.

#### Malasseziafollikulit

Då malassezia tillhör hudens normalflora är recidiv vanliga och behandlingen kan behöva upprepas. Erbjud i första hand lokalbehandling:

*   kräm – mikonazolderivat
*   schampo – ketokonazol, selendisulfid
*   lösning – propylenglykol, 50 % i vatten, 1 x 2 i 2 veckor.

Utbredd malasseziafollikulit kan behandlas med peroral antimykotika:

*   itrakonazol 200 mg dagligen i 3 veckor eller
*   flukonazol 200 mg dagligen i 1–4 veckor.

#### Pseudomonasfollikulit

Infektionen läker normalt inom 10 dagar, varför antibiotika bör undvikas.

Komplikationer
--------------

Om infektionen blir djupare kan den övergå till furunkel, karbunkel eller abscess.

Patientmedverkan och kommunikation
----------------------------------

### Stöd och information för patient och närstående

[Hårsäcksinflammation, 1177](https://www.1177.se/sjukdomar--besvar/hud-har-och-naglar/harbotten-och-harsackar/harsacksinflammation/)

Relaterad information
---------------------

[Läkemedel vid bakteriella hud- och mjukdelsinfektioner - behandlingsrekommendation, Läkemedelsverket](https://www.lakemedelsverket.se/sv/behandling-och-forskrivning/behandlingsrekommendationer/sok-behandlingsrekommendationer/lakemedel-vid-bakteriella-hud--och-mjukdelsinfektioner---behandlingsrekommendation)

[Behandlingsrekommendationer för vanliga infektioner i öppenvård, Folkhälsomyndigheten](https://www.folkhalsomyndigheten.se/publikationer-och-material/publikationsarkiv/b/behandlingsrekommendationer-for-vanliga-infektioner-i-oppenvard/)

Om innehållet
-------------

Nationellt innehåll

Godkänt:

2023-12-05

Godkänt av:

[Nationellt programområde hud- och könssjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npohudochkonssjukdomar.56432.html)

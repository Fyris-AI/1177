Djup ventrombos
===============

Om hälsotillståndet
-------------------

### Definition

Djup ventrombos (DVT) innebär en trombos i de stora djupt liggande venerna i en extremitet.

### Förekomst

Mellan 60–200 per 100 000 invånare och år uppskattas insjukna i DVT.

### Riskfaktorer

För att utveckla trombos krävs ofta en kombination av två eller tre av följande komponenter ur Virchows triad – hyperkoagulation, kärlskada och/eller venstas.

#### Hyperkoagulation

*   Tidigare venös tromboembolism 
*   Ålder, fetma 
*   Koagulationsrubbning 
*   Malignitet 
*   Östrogen – p-piller, hormonbehandling vid menopaus, graviditet 
*   Autoimmun sjukdom, inflammatorisk systemsjukdom
*   Hjärtsvikt och KOL 
*   Infektion
*   Nefrotiskt syndrom 
*   Rökning

#### Kärlskada

*   Operation, trauma, blödning
*   Central venkateter

#### Venstas

*   Immobilisering – bentrauma, gipsat ben, benpares

Utredning
---------

### Symtom

*   Smärta och ömhet
*   Nedsatt funktion

### Anamnes

*   Aktuella symtom, inklusive andningsbesvär
*   Riskfaktorer

### Status

*   Allmäntillstånd
*   Lungor
*   Lokalstatus ben

Vanliga fynd är:

*   svullnad, konsistensökning, ökat vadomfång, ödem
*   värmeökning, rodnad
*   ökad venteckning
*   palpationsömhet.

### Handläggning vid utredning

Den kliniska sannolikheten för DVT kan värderas med hjälp av Wells score.

#### Wells score

Observera att Wells diagnostikstöd inte är utvärderat för patient under graviditet eller behandling med p-piller eller östrogen.

Förstora tabellen

| Symtom eller fynd | Poäng |
| --- | --- |
| Aktuell malignitet (behandlad senaste halvåret eller palliation) | 1 |
| Benpares eller nyligen gipsat ben | 1 |
| Immobilisering ≥ 3 dygn eller stor kirurgi senaste 12 veckorna | 1 |
| Lokaliserad ömhet längs kärlsträngen | 1 |
| Ensidig helbenssvullnad | 1 |
| Vadsvullnad (≥ 3 cm skillnad i omfång) | 1 |
| Ensidigt pittingödem | 1 |
| Dilaterade vener (ensidigt, ej enbart varicer) | 1 |
| Tidigare DVT | 1 |
| Annan diagnos än DVT minst lika trolig | \-2 |

*   0–1 poäng: DVT osannolik
*   ≥ 2 poäng: DVT sannolik

Om DVT är osannolik rekommenderas utredning med D-dimer om symtomen pågått i mindre än en vecka.

En negativ D-dimer hos patient utan andra komplicerande sjukdomar eller graviditet utesluter med hög sannolikhet behandlingskrävande DVT.

Om DVT är sannolik rekommenderas omgående utredning med bilddiagnostik.

### Provtagningar

#### Laboratorieprover

Inför behandling rekommenderas kontroll av blod- och koagulationsstatus, njurfunktion och inflammation.

### Differentialdiagnoser

*   Posttrombotiskt syndrom
*   Varicer, venös insufficiens, tromboflebit
*   Kontusion, blödning, muskelruptur, hälseneruptur, fraktur
*   Bakercysta, artrit, synovit
*   Erysipelas
*   Neuropati
*   Lymfödem
*   Arteriell insufficiens
*   Hjärtsvikt

Uppföljning
-----------

Vid konstaterad DVT bör följande faktorer beaktas:

*   behov av utredning av bakomliggande orsak, exempelvis koagulationssjukdom
*   kompressionsstrumpa
*   behandlingstid.

Komplikationer
--------------

*   Lungemboli
*   Posttrombotiskt syndrom

Patientmedverkan och kommunikation
----------------------------------

### Stöd och information för patient och närstående

[Blodpropp i benet, 1177](https://www.1177.se/sjukdomar--besvar/hjarta-och-blodkarl/blodkarl/blodpropp-i-benet/)

Om innehållet
-------------

Nationellt innehåll

Godkänt:

2020-12-14

Godkänt av:

[Nationellt programområde hjärt- och kärlsjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npohjartochkarlsjukdomar.56430.html)

Title: Analcancer - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/analcancer/

Analcancer
==========

Vårdnivå, samverkan och remissrutiner
-------------------------------------

### Remissrutiner

#### Remiss för utredning vid välgrundad misstanke

Innan remiss för standardiserat vårdförlopp (SVF) skickas, beakta att patienten önskar, har nytta av och klarar av utredningen. Beslutet ska fattas i samråd med patienten och eventuellt närstående om patienten önskar det.

Remissen ska innehålla telefonnummer till patienten och inremitterande för att möjliggöra snabb kontakt.

Den som remitterar till utredning ska informera patienten om att det finns anledning att göra fler undersökningar för att ta reda på om patienten har eller inte har cancer och att utredningen sker enligt SVF.

Omfattning av kunskapsstödet
----------------------------

### Standardiserat vårdförlopp vid cancer

Misstänkt cancer ska utredas enligt en bestämd nationell rutin, standardiserat vårdförlopp (SVF). Misstanke om cancer innebär utredning inom primärvård eller specialiserad vård för att se om misstanken kan avfärdas eller stärkas till välgrundad misstanke. Vid välgrundad misstanke ska SVF startas. SVF gäller för vuxna över 18 år.

#### Handläggning utanför standardiserat vårdförlopp

Patienter som behandlats för analcancer och får återfall (recidiv) under pågående uppföljning ska utredas utanför SVF. Däremot ska ett nytt SVF startas för de patienter som får återfall efter avslutad uppföljning.

Om hälsotillståndet
-------------------

### Förekomst

Analcancer är en ovanlig sjukdom. I Sverige insjuknar uppemot 200 personer per år, fler kvinnor än män. Medianåldern i vid diagnos är 65 år. Lägre insjuknandeålder ses hos HIV-positiva.

5-årsöverlevnaden vid tidig cancerdiagnos är 70–80 % och vid lokalt avancerad tumör 60–70 %.

### Orsaker

Infektion med humant papillomvirus (HPV) är en viktig etiologisk faktor. Skivepitelcancer är vanligast.

### Riskfaktorer

Följande faktorer är associerade med ökad risk för att utveckla analcancer:

*   kvinnligt kön
*   rökning
*   många sexualpartners
*   analsex
*   immunsuppression och vissa autoimmuna sjukdomstillstånd.

#### Riskgrupper

*   HIV-positiva
*   Män som har sex med män
*   Immunsupprimerade personer
*   Personer som har eller har haft HPV-relaterad genital in situ eller invasiv neoplasi

Utredning
---------

### Symtom

#### Symtom som ger misstanke

Följande ska föranleda misstanke oavsett ålder:

*   nytillkommen knöl eller förändring analt
*   anal smärta
*   anala sår och fissurer
*   atypiska eller tätt återkommande perianala abscesser
*   blod i avföringen
*   nytillkomna trängningar till avföring eller läckage.

### Anamnes

*   Aktuella symtom

### Status

*   Allmäntillstånd
*   Lymfkörtlar – palpation av ljumskar
*   Analstatus – inspektion av analregion och rektalpalpation
*   Rektoskopi – om möjligt

### Handläggning vid utredning

#### Handläggning vid misstanke

Vid symtom som ger misstanke, ska anamnes och status utföras. Vid förmodat godartat fynd ska patienten:

*   behandlas om behov föreligger
*   informeras om att oförändrade symtom efter fyra veckor bör föranleda ny kontakt med primärvården.

Blodförtunnande medicin ändrar inte handläggningen.

#### Handläggning vid välgrundad misstanke

Välgrundad misstanke föreligger i primärvården vid ett eller flera av följande:

*   stark malignitetsmisstanke vid klinisk undersökning
*   initialt förmodad godartad anal eller perianal förändring som kvarstår oförändrad efter fyra veckor trots riktad behandling
*   nytillkomna eller förändrade anala symtom utan annan uppenbar förklaring hos patient i riskgrupp
*   histopatologiskt fynd talande för analcancer
*   bilddiagnostiskt fynd talande för analcancer.

Vid välgrundad misstanke, skicka omgående SVF-remiss.

#### Fortsatt handläggning

*   Vid förstorade lymfkörtlar i ljumskar utan anala symtom bör maligna lymfom och KLL övervägas.
*   Vid synligt blod i avföringen utan påvisbar orsak vid klinisk undersökning analt eller perianalt bör tjock- och ändtarmscancer övervägas.

### Differentialdiagnoser

*   Hemorrojder
*   Analfissur
*   Kondylom
*   Benign polyp
*   Ändtarmscancer, gynekologisk cancer

Komplikationer
--------------

### Komplikationer

Behandlingsbiverkningar finns på såväl kort som lång sikt. Funktionspåverkan på såväl tarm- som urin- och sexualfunktion är vanligt.

Patienter som har eller har haft en cancersjukdom kan drabbas av akuta tillstånd till följd av sjukdomen eller behandlingen.

[Nationellt vårdprogram akut onkologi, Regionala cancercentrum i samverkan](https://cancercentrum.se/samverkan/cancerdiagnoser/overgripande-kunskapsstod/nationellt-vardprogram-akut-onkologi/)

Patientmedverkan och kommunikation
----------------------------------

### Stöd och information för patient och närstående

[Patientinformation om standardiserade vårdförlopp (SVF), Regionala cancercentrum i samverkan](https://cancercentrum.se/samverkan/vara-uppdrag/kunskapsstyrning/vardforlopp/patientinformation/)

[Standardiserade vårdförlopp, 1177](https://www.1177.se/sa-fungerar-varden/lagar-och-bestammelser/att-fa-vard-enligt-ett-vardforlopp/)

[Tjocktarmscancer och ändtarmscancer, 1177](https://www.1177.se/sjukdomar--besvar/cancer/cancerformer/tjocktarmscancer-och-andtarmscancer/)

Relaterad information
---------------------

[Standardiserat vårdförlopp analcancer, Regionala cancercentrum i samverkan](https://kunskapsbanken.cancercentrum.se/diagnoser/analcancer/vardforlopp/)

[Nationellt vårdprogram analcancer, Regionala cancercentrum i samverkan](https://kunskapsbanken.cancercentrum.se/diagnoser/analcancer/vardprogram/)

Om innehållet
-------------

Nationellt innehåll

Godkänt:

2024-11-05

Godkänt av:

[Nationellt programområde cancersjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npocancersjukdomar.56426.html)

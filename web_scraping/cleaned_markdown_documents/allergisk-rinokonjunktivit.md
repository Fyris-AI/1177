Title: Allergisk rinokonjunktivit - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/allergisk-rinokonjunktivit/

Allergisk rinokonjunktivit
==========================

Om hälsotillståndet
-------------------

### Definition

Allergisk rinokonjunktivit (rinit och konjunktivit) är en vanlig form av allergi som ofta är underdiagnostiserad och underbehandlad och som kan ha en negativ påverkan på livskvaliteten.

### Förekomst

*   Allergisk rinokonjunktivit debuterar oftast före 30 års ålder.
*   Prevalensen beräknas till cirka 20-30 % av alla barn och vuxna.
*   Incidensen tycks öka i västvärlden.

### Orsaker

De vanligaste allergenerna är pollen, pälsdjur och kvalster.

### Riskfaktorer

*   Atopisk hereditet
*   Rökning eller exponering för tobaksrök

### Samsjuklighet

*   Astma
*   Atopiskt eksem
*   Oralt allergisyndrom (OAS) – korsreaktion med frukter, grönsaker eller nötter som ger klåda i mun och svalg vid känd pollenallergi

Utredning
---------

### Symtom

*   Allmänna – trötthet, sömnstörning
*   Ögon – klåda, rodnad, ökat tårflöde i båda ögonen
*   Näsa – stickningar, klåda, nysningar, klar sekretion och nästäppa

### Anamnes

*   Riskfaktorer
*   Samsjuklighet
*   Exponering för luftvägsallergen i bostad, skola, på arbete eller i fritidsmiljö
*   Dygnsvariation
*   Tidssamband med pollensäsong eller exponering av pälsdjur
*   Misstänkt födoämnesreaktion

### Status

*   Allmäntillstånd
*   Ögon – injektion eller svullnad konjunktivalt
*   Ögonlock – svullnad, ibland kullerstensmönster (papiller) vid evertering av nedre ögonlocket
*   Näsa – klart sekret, nästäppa, slemhinnesvullnad, överväg undersökning efter avsvällning
*   Lungor

### Handläggning vid utredning

*   Typiska symtom och fynd räcker för att ställa diagnos.
*   Provtagning kan övervägas vid tveksamhet.
*   Ett positivt provsvar innebär sensibilisering men räcker inte för diagnos, även symtom vid kontakt med allergen krävs.
*   Misstänkt astma bör utredas, då rinit kan förvärra astma.

Barn i förskoleåldern med rinokonjunktivit kombinerat med andra allergiska symtom bör utredas inom specialiserad vård.

### Provtagningar

#### Laboratorieprover

Vid oklara symtom kan provtagning vara motiverat med exempelvis phadiatop eller pricktest

### Differentialdiagnoser

#### Allergisk rinit

*   Kronisk icke-allergisk rinit, vasomotorisk rinit
*   Virusinfektion
*   Adenoid
*   Polyp – näspolypos, cystisk fibros
*   Systemisk sjukdom, tumör
*   Medfödd anatomisk anomali
*   Främmande kropp
*   Trauma med septumdeviation
*   Läkemedelsbiverkan, överdosering av förkylningsnässpray

#### Allergisk konjunktivit

*   Virusinfektion
*   Främmande kropp
*   Torra ögon
*   Pterygium
*   Annan inflammation – blefarit, keratit, episklerit, sklerit

Behandling
----------

### Handläggning vid behandling

*   Elimination – begränsa om möjligt exponering av allergenet
*   Symtomlindring – prova näs- och/eller ögonsköljning med koksaltlösning
*   Patientinformation – informera om sjukdom och behandling, erbjud gärna utbildning vid behov
*   Läkemedel – rekommendera i första hand receptfria läkemedel vid lindriga och kortvariga besvär
*   Uppföljning – utvärdera behandlingseffekt

Patientens besvär styr behandlingen.

### Behandlingsval

#### Läkemedelsbehandling

##### Vid allergisk rinit

Vid lindriga besvär rekommenderas peroralt antihistamin. Vid mer ihållande besvär kan nasal steroid provas (till barn från 3 års ålder). Preparaten kan kombineras vid otillräcklig effekt.

##### Vid allergisk konjunktivit

Vid enbart ögonsymtom räcker ofta lokalbehandling (natriumkromoglikat eller antihistamin). Vid samtidig rinit rekommenderas peroralt antihistamin. Kombination av lokal- och peroralbehandling kan ges vid otillräcklig effekt.

##### Vid svåra besvär

Perorala steroider kan ibland övervägas vid svåra besvär och otillfredsställande effekt av annan behandling (endast efter särskilt övervägande till barn).

##### Utvärdering av läkemedelsbehandling

*   Vid utebliven effekt av adekvat läkemedelsbehandling bör annan orsak till besvären övervägas.
*   Vid otillräcklig effekt av given behandling kan allergispecifik immunterapi (AIT) inom specialiserad vård övervägas.

Patientmedverkan och kommunikation
----------------------------------

### Stöd och information för patient och närstående

[Allergier och överkänslighet, 1177](https://www.1177.se/sjukdomar--besvar/allergier-och-overkanslighet/)

Om innehållet
-------------

Nationellt innehåll

Godkänt:

2020-11-16

Godkänt av:

[Nationellt programområde lung- och allergisjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npolungochallergisjukdomar.56442.html)

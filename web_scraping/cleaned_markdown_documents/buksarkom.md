Buksarkom
=========

Vårdnivå, samverkan och remissrutiner
-------------------------------------

### Remissrutiner

#### Remiss för utredning vid välgrundad misstanke

Innan remiss för standardiserat vårdförlopp (SVF) skickas, beakta att patienten önskar, har nytta av och klarar av utredningen. Beslutet ska fattas i samråd med patienten och eventuellt närstående om patienten önskar det.

Remissen ska innehålla telefonnummer till patienten och inremitterande för att möjliggöra snabb kontakt.

Den som remitterar till utredning ska informera patienten om att det finns anledning att göra fler undersökningar för att ta reda på om patienten har eller inte har cancer och att utredningen sker enligt SVF.

Omfattning av kunskapsstödet
----------------------------

### Standardiserat vårdförlopp vid cancer

Misstänkt cancer ska utredas enligt en bestämd nationell rutin, standardiserat vårdförlopp (SVF). Misstanke om cancer innebär utredning inom primärvård eller specialiserad vård för att se om misstanken kan avfärdas eller stärkas till välgrundad misstanke. Vid välgrundad misstanke ska SVF startas.

Vårdförloppet gäller för vuxna över 18 år med

*   intraabdominella sarkom, inklusive gastrointestinal stromacellstumör (GIST) och bukväggssarkom
*   retroperitoneala tumörer
*   gynekologiska sarkom.

#### Handläggning utanför standardiserat vårdförlopp

Vid misstanke om malignitet hos barn under 18 år, kontakta omgående närmaste sarkomcentrum och/eller barnonkologiska klinik för skyndsam vidare utredning utanför SVF.

Patienter som behandlats för buksarkom, GIST eller gynekologiska sarkom och får återfall (recidiv) under pågående uppföljning ska utredas utanför SVF. Däremot ska ett nytt SVF startas för de patienter som får återfall efter avslutad uppföljning.

Om hälsotillståndet
-------------------

### Förekomst

I Sverige insjuknar cirka 300–400 patienter per år i mjukdelssarkom i retroperitoneum och buk (inklusive gynekologiska sarkom). Fördelningen mellan kön är lika.

### Orsaker

Sarkom är en grupp av tumörer som utgår från bind- och stödjevävnad (mesenkymala tumörer). Buksarkom utgör cirka 20 % av alla sarkom.

Orsaken till sarkom är ofta okänd men tidigare strålbehandling kan bidra till utveckling av sarkom, liksom vissa ärftliga tillstånd.

Utredning
---------

### Symtom

#### Symtom som ger misstanke

*   Palpabel knöl i buken

#### Andra symtom

Symtomen kommer ofta sent i förloppet och kan vara exempelvis:

*   buksmärtor
*   tyngdkänsla i buk.

### Anamnes

*   Aktuella symtom
*   Andra cancerdiagnoser

### Status

*   Allmäntillstånd – inklusive vikt, längd
*   Bukstatus

### Handläggning vid utredning

#### Handläggning vid misstanke

Vid symtom som ger misstanke ska utredning med DT eller MR göras.

Remissen bör innehålla relevant anamnes samt kontaktuppgifter till patient och inremitterande. Hantera remissvar skyndsamt.

#### Handläggning vid välgrundad misstanke

Välgrundad misstanke föreligger i primärvården då fynd vid bilddiagnostik, endoskopi eller cytologi ger misstanke om intraabdominella, retroperitoneala eller gynekologiska sarkom.

Vid välgrundad misstanke, skicka omgående SVF-remiss.

#### Fortsatt handläggning

Vid fynd som inte uppfyller välgrundad misstanke, överväg fortsatt utredning.

### Provtagningar

#### Laboratorieprover

*   Kreatinin/eGFR

### Differentialdiagnoser

*   Lipom
*   Leiomyom
*   Schwannom

Komplikationer
--------------

Patienter som har eller har haft en cancersjukdom kan drabbas av akuta tillstånd till följd av sjukdomen eller behandlingen.

[Nationellt vårdprogram akut onkologi, Regionala cancercentrum i samverkan](https://cancercentrum.se/samverkan/cancerdiagnoser/overgripande-kunskapsstod/nationellt-vardprogram-akut-onkologi/)

Patientmedverkan och kommunikation
----------------------------------

### Stöd och information för patient och närstående

[Patientinformation om standardiserade vårdförlopp (SVF), Regionala cancercentrum i samverkan](https://cancercentrum.se/samverkan/vara-uppdrag/kunskapsstyrning/vardforlopp/patientinformation/)

[Att få vård enligt ett vårdförlopp, 1177](https://www.1177.se/sa-fungerar-varden/lagar-och-bestammelser/att-fa-vard-enligt-ett-vardforlopp/)

Relaterad information
---------------------

[Standardiserat vårdförlopp buksarkom, Regionala cancercentrum i samverkan](https://kunskapsbanken.cancercentrum.se/diagnoser/buksarkom/vardforlopp/)

[Nationellt vårdprogram buksarkom, Regionala cancercentrum i samverkan](https://kunskapsbanken.cancercentrum.se/diagnoser/buksarkom/Vardprogram/)

Om innehållet
-------------

Nationellt innehåll

Godkänt:

2024-11-05

Godkänt av:

[Nationellt programområde cancersjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npocancersjukdomar.56426.html)

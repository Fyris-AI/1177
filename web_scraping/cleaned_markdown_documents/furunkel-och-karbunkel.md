Furunkel och karbunkel
======================

Om hälsotillståndet
-------------------

### Definition

*   Furunkel är infektion som engagerar hela hårfollikeln, dermis och subcutis.
*   Recidiverande furunklar kallas för furunkulos.
*   Karbunkel består av flera furunklar.

### Orsaker

Furunkel är en smärtsam lokal infektion, huvudsakligen orsakad av Staphylococcus aureus.

### Riskfaktorer

Furunklar är vanligare vid:

*   diabetes
*   nedsatt immunförsvar
*   atopiskt eksem
*   obesitas
*   missbruk
*   kronisk njursjukdom
*   pågående behandling med systemiska steroider.

Utredning
---------

### Symtom

*   Rodnad
*   Svullnad
*   Ömhet
*   Central pustel som kan variera i storlek
*   Feber vid djupare infektioner

Furunklar är oftast lokaliserade i ansikte, nacke, axiller, lår, skinka eller underliv och kan övergå till en abscess.

### Handläggning vid utredning

*   Diagnos ställs kliniskt genom hudinspektion.
*   Bakterieodling med resistensbestämning från sår rekommenderas vid utebliven förbättring eller efter incision vid karbunkel eller furunkulos.
*   Bedömning inom specialiserad vård bör övervägas vid recidiverande furunklar.

### Differentialdiagnoser

*   Follikulit
*   Akne
*   Aterom
*   Hidradenitis suppurativa

Behandling
----------

### Handläggning vid behandling

*   Lindrig furunkel fall är ofta självläkande.
*   Ge råd om hygien och antiseptika vid ytlig infektion.
*   Vid djup infektion med abscessbildning utan allmänpåverkan rekommenderas incision och spolning av abscessen utan tillägg av antibiotika.

### Behandlingsval

#### Läkemedelsbehandling

Överväg lokalt verkande antibiotika som tillägg till hygienråd och antiseptika vid utbredda besvär:

*   fusidinsyra kräm/salva 2%, 2-3 ggr dagligen i 7-10 dagar.

Ge peroral antibiotika vid utebliven effekt av dränage, vid abscessbildning samt vid lymfangit, lymfadenit, hög ålder, allmänpåverkan eller immunsuppression:

*   flukloxacillin tablett 1g, 1 x 3 i 10 dagar.

Vid allvarlig penicillinallergi, välj:

*   klindamycin kapsel 300 mg, 1 x 3 i 10 dagar.

Patientmedverkan och kommunikation
----------------------------------

### Stöd och information för patient och närstående

[Infektion med gula stafylokocker,1177](https://www.1177.se/sjukdomar--besvar/hud-har-och-naglar/infektioner-pa-huden/infektion-med-gula-stafylokocker/)

Relaterad information
---------------------

[Läkemedel vid bakteriella hud- och mjukdelsinfektioner – behandlingsrekommendation, Läkemedelsverket](https://www.lakemedelsverket.se/sv/behandling-och-forskrivning/behandlingsrekommendationer/sok-behandlingsrekommendationer/lakemedel-vid-bakteriella-hud--och-mjukdelsinfektioner---behandlingsrekommendation)

[Behandlingsrekommendationer för vanliga infektioner i öppenvård; Folkhälsomyndigheten](https://www.folkhalsomyndigheten.se/contentassets/246aa17721b44c5380a0117f6d0aba40/behandlingsrekommendationer-oppenvard.pdf)

Om innehållet
-------------

Nationellt innehåll

Godkänt:

2023-10-20

Godkänt av:

[Nationellt programområde infektionssjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npoinfektionssjukdomar.56434.html)

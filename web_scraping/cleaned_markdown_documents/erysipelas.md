Title: Erysipelas - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/erysipelas/

Erysipelas
==========

Om hälsotillståndet
-------------------

### Orsaker

*   Erysipelas, även kallad rosfeber, är en infektion som är begränsad till dermis.
*   Infektionen uppstår oftast i skadad hud som sår, eksem eller insektsbett.
*   Vanligaste agens är betahemolytiska streptokocker, framför allt grupp A och G.
*   Vid erysipelas i underbenen dominerar betahemolytiska streptokocker grupp G.

### Riskfaktorer

*   Tidigare erysipelas
*   Venös insufficiens
*   Lymfödem
*   Obesitas
*   Pares
*   Diabetes mellitus
*   Efter strålbehandling

Utredning
---------

### Symtom

*   Akut debut
*   Hudrodnad – välavgränsad, ofta indurerad och värmeökad, ökar gradvis i storlek
*   Smärta – förekommer ibland
*   Lokalisation – nedre extremitet (70 %), övre extremitet (20-25 %), ansikte (5-10 %), armar, öra
*   Feber – akut påkommen \> 38 grader, med eller utan frossa
*   Illamående och kräkningar – kan förekomma

### Status

*   Allmäntillstånd – feber, allmänpåverkan
*   Hudinspektion och palpation – bedömning av utbredning, eventuella sår
*   Blodtryck och puls
*   Andningsfrekvens, överväg saturation

### Handläggning vid utredning

*   Erysipelas är en klinisk diagnos.
*   Vid typiska symptom och fynd utan allmänpåverkan, behövs ingen provtagning.
*   Vid allmänpåverkan eller lokalisation i ansiktet bör patienten bedömas akut inom specialiserad vård.

### Provtagningar

*   Överväg CRP, som kan vara kraftigt förhöjd vid uttalad infektion.
*   Kontrollera blodglukos vid återkommande infektioner för att utesluta diabetes.

### Differentialdiagnoser

*   Venöst sår med måttlig omgivande rodnad (dock sällan feber, frossa eller förhöjd CRP)
*   Tromboflebit
*   Cellulit
*   Furunkel eller karbunkel
*   Erytema migrans
*   Lokal reaktion efter insektsbett
*   Gikt
*   Abscess
*   Septisk bursit och artrit
*   Nekrotiserande mjukdelsinfektion (fascit, cellulit) bör misstänkas vid svår lokal smärta

Behandling
----------

### Handläggning vid behandling

*   Behandla patient utan allmänpåverkan med peroral antibiotika.
*   Markera rodnat område med penna för att kunna följa utvecklingen.
*   Rekommendera högläge och eventuellt kompressionsbehandling för att minska risk för svullnad och ödem.
*   Kontrollera att patientens blodsocker ät välreglerat vid diabetes.
*   Informera patienten om att viss ökning av lokal rodnad kan förekomma efter insatt behandling och att rodnad och svullnad kan kvarstå i flera veckor.

#### Vid recidiverande erysipelas

*   Behandla riskfaktorer samt eventuella eksem, bensår, psoriasis och paronykier.
*   Rekommendera patienten att använda skydd mot insektsbett.
*   Överväg antibiotikaprofylax i samråd med infektionsläkare vid minst två recidiv inom tre år.

### Behandlingsval

#### Läkemedelsbehandling

*   Penicillin V, tablett 1 g, 1 x 3 i 10 dagar vid vikt < 90 kg
*   Penicillin V, tablett 1 g, 2 x 3 i 10 dagar vid vikt 90-120 kg
*   Klindamycin, kapsel 300 mg, 1 x 3 i 10 dagar vid penicillinallergi typ 1

Uppföljning
-----------

*   Uppföljning bör planeras för patienter som har svårt att utvärdera behandlingseffekten själva.
*   Ny klinisk kontroll bör utföras vid misstänkt terapisvikt.
*   Utvärdering efter 3 och 6 månader rekommenderas vid antibiotikaprofylax.

Komplikationer
--------------

Utan behandling kan tillståndet övergå i sepsis.

Patientmedverkan och kommunikation
----------------------------------

### Stöd och information för patient och närstående

[Rosfeber, 1177](https://www.1177.se/sjukdomar--besvar/hud-har-och-naglar/infektioner-pa-huden/rosfeber/)

Relaterad information
---------------------

[Läkemedel vid bakteriella hud- och mjukdelsinfektioner - behandlingsrekommendation, Läkemedelsverket](https://www.lakemedelsverket.se/sv/behandling-och-forskrivning/behandlingsrekommendationer/sok-behandlingsrekommendationer/lakemedel-vid-bakteriella-hud--och-mjukdelsinfektioner---behandlingsrekommendation)

[Behandlingsrekommendationer för vanliga infektioner i öppenvård, Folhälsomyndigheten](https://www.folkhalsomyndigheten.se/contentassets/246aa17721b44c5380a0117f6d0aba40/behandlingsrekommendationer-oppenvard.pdf)

[Sårbehandling, Vårdhandboken](https://www.vardhandboken.se/vard-och-behandling/hud-och-sar/sarbehandling/)

Om innehållet
-------------

Nationellt innehåll

Godkänt:

2020-08-16

Godkänt av:

[Nationellt programområde infektionssjukdomar](https://kunskapsstyrningvard.se/kunskapsstyrningvard/programomradenochsamverkansgrupper/nationellaprogramomraden/npoinfektionssjukdomar.56434.html)

Title: Akne - 1177 för vårdpersonal

URL Source: https://vardpersonal.1177.se/kunskapsstod/kliniska-kunskapsstod/akne/

Markdown Content:
Om hälsotillståndet
-------------------

### Definition

Akne är en icke-infektiös, kronisk inflammation kring hårfolliklar och talgkörtlar med koppling till androgen stimulering. Vid akne ses varierande grad av komedoner, papulopustler och ibland djupare cystor och ärrbildning.

### Förekomst

Akne är vanligast mellan 15–19 års ålder men kan förekomma i alla åldrar. Var tredje tonåring har behandlingskrävande besvär, 15–20 procent får medelsvår till svår tonårsakne.

Akne förbättras oftast sommartid.

### Orsaker

Fyra bakomliggande orsaker har identifierats:

*   androgenförmedlad ökad talgproduktion
*   abnorm keratinisering av utförsgångarna från talgkörtlar
*   kolonisering av Cutibacterium acnes (tidigare kallad Propionibacterium acnes)
*   lokal inflammation.

### Riskfaktorer

*   Hereditet.
*   Komedoner tidigt i livet.
*   Polycystiskt ovariesyndrom.
*   Läkemedel, till exempel systemiska steroider, litium, hormonspiral och p-piller med gestagen.
*   Kosmetika (oljebaserad).
*   Långvarigt bruk av munskydd.

Utredning
---------

### Anamnes

*   Tidigare behandlingsförsök.
*   Riskfaktorer.
*   Psykosocial påverkan.

### Status

#### Komedoakne

*   Slutna eller öppna komedoner (vit eller svart pormask).
*   Ingen eller ringa inflammation.
*   Lokalisation: framförallt panna, kinder, näsa.

#### Papulopustulös akne

*   Mild: komedoner, enstaka inflammatoriska papler och pustler.
*   Medelsvår: komedoner, papler, pustler, enstaka djupa pustler, ibland ärrbildning.
*   Svår papulopustulös: rikligt med papler och djupa pustler, enstaka noduli, viss ärrbildning.
*   Lokalisation: framför allt ansikte och hals men vid svårare former även bröst, rygg, skuldror och överarmar.

#### Nodulocystisk akne

*   Flera djupare noduli, rikligt med papler och pustler, varfyllda cystor, ibland konfluerande, orsakar ärr.
*   Lokalisation: ansikte, hals, bröst, rygg, skuldror och överarmar.

### Handläggning vid utredning

*   Diagnosen är klinisk och baseras på typisk ålder, hudstatus och lokalisation.
*   Indelning efter omfattning och svårighetsgrad underlättar val av behandling.

### Differentialdiagnoser

Möjliga differentialdiagnoser är:

*   rosacea
*   seborroiskt eksem
*   perioral dermatit
*   follikuliter, furunkler, karbunkler
*   impetigo
*   milier
*   läkemedelsutslag.

Behandling
----------

### Handläggning vid behandling

*   Råd och information om egenvård och påverkbara riskfaktorer.
*   Överväg läkemedelsbehandling.
*   Överväg omedelbar remittering vid nodulocystisk akne och vid ärrbildande akne. Förskrivning av isotretionin görs av specialist i dermatologi, alternativt krävs dispens från Läkemedelsverket.

### Egenvård

*   Mild tvål vid ansiktstvätt.
*   Att klämma på aknelesioner kan förvärra inflammationen.
*   Undvik feta/oljiga hudprodukter.
*   En balanserad kost rekommenderas.
*   Receptfri bensoylperoxid kan prövas.

### Rekommenderade behandlingar

#### Läkemedelsbehandling

##### Allmänt om läkemedelsbehandling

*   Utvärtes behandling är grunden i all behandling oavsett eventuell peroral tilläggsbehandling (förutom isotretionin).
*   Sätt in behandling snabbt i svåra fall för att undvika bestående ärrbildning och psykiskt lidande.
*   Vid behandlingsstart kan akne tillfälligt försämras.
*   Vid lokalirritation av utvärtes behandling bör man tillfälligt minska behandlingen till varannan dag.
*   Behandling med utvärtes antibiotika bör inte pågå mer än tre månader på grund av risk för resistensutveckling.

##### Mild pustulopapulös akne och komedoakne

*   Kombination av bensoylperoxid och adapalen.
*   Monoterapi av bensoylperoxid, adapalen eller azelainsyra.

##### Medelsvår pustulopapulös akne

*   I första hand kombination av bensoylperoxid och adapalen.

Övriga behandlingar vid utebliven effekt:

*   kombination av bensoylperoxid + klindamycin utvärtes
*   kombination av tretinoin + klindamycin utvärtes
*   lymecyklin/tetracyklin oralt + utvärtes behandling utan antibiotika
*   kombinerad hormonell metod (kvinnor) + utvärtes behandling
*   vid utebliven effekt av annan behandling kan isotretinoin bli aktuellt (remiss).

##### Svår pustulopapulös akne

*   I första hand lymecyklin/tetracyklin + utvärtes behandling utan antibiotika.
*   Efter högst två tremånaders behandlingsperioder med perorala antibiotika remiss för ställningstagande till isotretinoinbehandling.

##### Nodulocystisk akne

*   Isotretinoin (remiss).

##### Läkemedelsval vid lokalbehandling

*   Adapalen – motverkar komedoner och hyperkeratinisering, har förebyggande effekt och antiinflammatoriska egenskaper. Ge ej vid graviditet.
*   Azelainsyra – har antibakteriell effekt och normaliserar keratiniseringsstörningen. Används endast i undantagsfall under graviditet.
*   Bensoylperoxid – har stark antibakteriell effekt, är receptfritt. Hudirritation är vanligt.
*   Adapalen + bensoylperoxid – är antibiotikafritt med förebyggande effekt. Ge ej vid graviditet.
*   Klindamycin – ge aldrig som monoterapi på grund av risk för resistensutveckling.
*   Klindamycin + bensoylperoxid – ger mindre risk för resistensutveckling, max tre månaders behandling. Används endast i undantagsfall under graviditet.
*   Klindamycin + tretinoin kombination – max tre månaders behandling. Ge ej vid graviditet.

##### Läkemedelsval vid peroral behandling

*   Lymecyklin, tetracyklin – har god effekt, antibakteriell och antiinflammatorisk verkan, kombineras med lokalbehandling utan antibiotika, max tre månader. Viss risk för fototoxisk reaktion finns. Undviks i slutet av graviditeten på grund av risk för missfärgning av mjölktänder.
*   Kombinerade hormonella preventivmedel – kan ha en gynnsam effekt.
*   Isotretinoin (remiss) – är mest effektivt, cirka sex månaders behandling ger ofta bestående utläkning.

Uppföljning
-----------

*   Effekt av behandling ses tidigast efter några veckor och utvärdering bör göras tidigast efter 6–8 veckor.
*   Efter uppnått resultat ska antibiotikafri utvärtes behandling fortsätta som profylax.
*   Om otillräcklig effekt, eller snart recidiv, överväg remiss.
*   Vid svår ärrbildning, omedelbar remiss.

Komplikationer
--------------

*   Bestående ärrbildning.
*   Kvarstående hyperpigmentering under lång tid. Mer framträdande i melaninrik hud, därför viktigt med solskydd.
*   Dålig självkänsla och social isolering.

Patientmedverkan och kommunikation
----------------------------------

### Stöd och information för patient och närstående

Relaterad information
---------------------

Om innehållet
-------------

Nationellt innehåll

Sidans innehåll
---------------

Fråga: Jag är öm i hårbotten. Det gör ont när jag tar på huvudet och det känns som om jag har ont i håret. Vad beror det på?

Läkarens svar:
--------------

### Möjliga orsaker

Att ha ont i hårbotten vid beröring kan bero på flera saker. Huden är vårt största organ och blir ibland öm på olika delar av kroppen. Du kan till exempel bränna dig av solen även i hårbotten. Kanske har du ett blåmärke eller en begynnande infektion i huden. [Bältros](https://www.kry.se/fakta/infektioner/baltros/ "baltros") i hårbotten kan orsaka smärta eller huvudvärk och så småningom bilda blåsor. Även [huvudvärk](https://www.kry.se/fakta/smarta-och-vark/huvudvark/ "huvudvark") och [migrän](https://www.kry.se/fakta/smarta-och-vark/migran/ "migran") kan faktiskt göra ont även utanpå själva huden.

### Andra tänkbara förklaringar

Du som är öm i hårbotten kanske helt enkelt är håröm eller har haft uppsatt hår? Då gör det ont i hårsäckarnas nervändar. Har du rakat huvudet kan det leda till små sår i hårbotten som orsakar hårsäcksinflammation. Vissa får även ont vid [håravfall](https://www.kry.se/fakta/ovrigt/haravfall/ "haravfall") eller svampinfektion i hårbotten. Smärtan kan också bero på [klåda](https://www.kry.se/fakta/hudsjukdomar/klada/ "klada") eller [utslag i hårbotten](https://www.kry.se/fakta/utslag-i-harbottnen/ "utslag-i-harbotten") som orsakas av allt från [torr hud](https://www.kry.se/fakta/hudsjukdomar/torr-hud/ "torr-hud"), [eksem](https://www.kry.se/fakta/hudsjukdomar/eksem/ "eksem") och [psoriasis](https://www.kry.se/fakta/hudsjukdomar/psoriasis/ "psoriasis") till [mjälleksem](https://www.kry.se/fakta/hudsjukdomar/mjalleksem/ "mjalleksem") och huvudlöss. Vissa besväras även av finnar i hårbotten.

### Då bör du söka vård

Om det gör ont i tinningen eller tuggmuskulaturen bör du söka vård eftersom det kan vara tecken på blodkärlsinflammation.
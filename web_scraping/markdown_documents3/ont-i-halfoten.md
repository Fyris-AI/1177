Fråga: Jag har ont under hålfoten. Det gör särskilt ont i fotvalvet vid löpning, men även när jag inte anstränger mig så mycket. Vad beror det på?

Läkarens svar:
--------------

### Möjliga orsaker

Smärta i hålfoten beror ofta på att fotvalvet har sjunkit ner. Det är ett vanligt problem som även kan leda till smärtor i knän och höfter. Värken kan också bero på att du har överansträngt fötterna – många upplever det som kramp i hålfoten.

Kraftigt [överviktiga](https://www.kry.se/fakta/overvikt-och-fetma/ "overviktiga") personer och [gravida](https://www.kry.se/fakta/graviditet/ "gravida") tenderar att få ont under fötterna eftersom fotvalven utsätts för stor påfrestning. Men även personer utan övervikt kan ha nedsjunkna fotvalv eller få ont i hålfoten av andra anledningar. Det är också vanligt att stötdämpningen minskar och att valvmuskulaturen försvagas med åren.

### Andra tänkbara förklaringar

Du skriver att det gör särskilt ont vid löpning – att stå och gå, jogga eller träna mer än du brukar kan orsaka smärta. Även gamla skador kan göra sig påminda om du belastar fötterna mer än vanligt. Ibland är värken symptom som hör ihop med exempelvis inflammationssjukdomar i lederna.

Det är viktigt att välja skor med stötdämpning och använda hålfotsinlägg som stöttar fotvalven. Du kan även träna upp musklerna i foten med exempelvis tåhävningar och balansövningar.

### Då bör du söka vård

Om smärtan inte försvinner kan du vända dig till sjukvården eller specialister, exempelvis en sjukgymnast som hjälper dig med träningsprogram och hjälpmedel.

### Så kan Kry hjälpa till

Du kan vända dig till oss på Kry för att få råd och hjälp av en fysioterapeut. Vi gör en individuell bedömning baserat på dina symptom och den information som framkommer under vårdmötet. Du kan därefter bli ordinerad behandling alternativt bli hänvisad till vidare vård. I vissa fall krävs en fysisk undersökning på någon av våra vårdcentraler.

Tänk på att ditt barn behöver närvara under vårdmötet. För att kunna boka ett barnmöte måste du vara vårdnadshavare till barnet.
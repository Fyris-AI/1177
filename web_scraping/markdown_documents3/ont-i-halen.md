Fråga: Jag har väldigt ont i hälen när jag vaknar på morgonen och det kan även göra ont på insidan av foten när jag går. Finns det övningar jag kan göra?

Läkarens svar:
--------------

### Möjliga orsaker

Hälbenet är fotens största ben som tillsammans med en stötdämpande kudde minskar belastning på andra leder såsom knä- och höftleden. Att ha smärta i hälen kan därför vara ett vanligt problem. Oftast beror det på överbelastning eller användning av dåliga skor. Smärtan kan kännas på olika delar av foten såsom i, på undersidan av hälen eller på utsidan av foten. Besvären kan gå över med hjälp av exempelvis bra stötdämpande skor som avlastar hälen.

### Andra tänkbara förklaringar

Vid hälsporre, eller så kallad plantarfasciit, kan du känna smärta på under- eller insidan av hälen när du belastar foten. Efter ett tag kan du uppleva att du får ont i hälen även efter vila. Tillståndet beror på att senfästet under foten blir överbelastad. Det kan orsakas av att du använder skor utan bra stötdämpning eller efter exempelvis löpning på hårt underlag. Behandlingen består vanligen av speciella skoinlägg, stretchövningar eller smärtstillande preparat.

Slemsäcksinflammation, som också kallas för bursit, kan leda till att du får ont på insidan av eller bak på hälen. Du kan uppleva värk vid belastning eller när du trycker över slemsäcken. Andra tecken kan vara rodnad och svullnad. Bursit uppstår vid exempelvis långvarigt tryck på en sena vilket kan orsaka inflammation. Du kan behandla med vila och avlastning, ibland kan det behövas antiinflammatoriska läkemedel.

Hälkuddestörning kan orsaka smärta när du belastar foten. Oftast känner du att det värker på undersidan av hälen. Tillståndet beror på att långvariga skador i hälkudden orsakar bland annat blödningar med påföljande irritation. Du kan behandla detta med hjälp av stötdämpande sulor eller genom att tejpa runt hälen för att få ett bättre stöd.

### Då bör du söka vård

Om du får smärta i hälen som inte blir bättre av egenvård och avlastning bör du uppsöka vård.

### Så kan Kry hjälpa till

Du kan vända dig till oss på Kry för att få råd och hjälp av en fysioterapeut. Vi gör en individuell bedömning baserat på dina symptom och den information som framkommer under vårdmötet. Du kan därefter bli ordinerad behandling alternativt bli hänvisad till vidare vård. I vissa fall krävs en fysisk undersökning på någon av våra vårdcentraler.

Tänk på att ditt barn behöver närvara under vårdmötet. För att kunna boka ett barnmöte måste du vara vårdnadshavare till barnet.
Fråga: Jag har ont i stortån, ibland kan det också göra ont i trampdynan bakom stortån. Jag har läst om artros. Kan det vara det trots att jag bara är 25 år? Det gör speciellt ont i stortån efter löpning och ibland när jag går.

Läkarens svar:
--------------

### Möjliga orsaker

Värk i stortån är en vanlig åkomma och kan uppstå av olika anledningar. Oftast beror det på yttre påverkan såsom längre tids användning av smala eller trånga skor. Det kan också bero på överansträngning eller felbelastning i samband med träning såsom löpning. Oftast är smärta i stortån ett övergående besvär som inte kräver någon behandling. Du kan behöva avlasta foten en kortare period och byta till bättre skor.

### Andra tänkbara förklaringar

Vid [artros](https://www.kry.se/fakta/artros/ "artros") kan du förutom smygande smärta och stelhet även få en svullen stortå. Smärtan kommer oftast smygande och uppstår vid belastning. Till en början kan det göra ont på ovansidan av stortån men efter en tid kan värken kännas runt eller under stortån. Detta tillstånd kallas också för hallux rigidus vilket betyder stel stortå. Artros beror på obalans mellan uppbyggnad och nedbrytning av det skyddande brosket mellan leder.

Du kan få ont i stortån vid [gikt](https://www.kry.se/fakta/gikt/ "gikt"), det kallas också för portvinstå. Förutom att du får ont i stortåleden kan andra symptom vara svullnad, rodnad och värmeöknad. Ibland kan du få feber. Gikt beror på en inflammation och ses vanligen hos individer med övervikt, ökad alkoholkonsumtion, diabetiker eller vid intag av vissa läkemedel. Behandlingen kan bestå av ändrade livsstilsvanor, avlastning av leden samt antiinflammatoriska läkemedel. Om du har ofta återkommande besvär av gikt kan du behöva en längre tids förebyggande läkemedelsbehandling.

Hallux valgus innebär att du får en snedställd stortå. Det börjar med att stortån dras inåt mot de andra tårna samtidigt som stortåleden dras utåt och bildar en knöl. Du kan uppleva att det gör ont i knölen vid stortån när du till exempel använder skor. Ibland kan du också få ont i tån bredvid stortån då den får mindre plats. Med tiden kan tån bredvid börja krökas och det bildas en så kallad hammartå. Genom att använda bra skor med speciella inlägg kan du minska trycket på tårna och dämpa smärtan. Om du har mycket besvär kan det behövas en operation.

### Då bör du söka vård

Om du får kraftig ihållande värk i stortån som inte blir bättre av egenvård bör du söka vård.

### Så kan Kry hjälpa till

Du kan vända dig till oss på Kry för att få råd och hjälp av en fysioterapeut. Vi gör en individuell bedömning baserat på dina symptom och den information som framkommer under vårdmötet. Du kan därefter bli ordinerad behandling alternativt bli hänvisad till vidare vård. I vissa fall krävs en fysisk undersökning på någon av våra vårdcentraler.

Tänk på att ditt barn behöver närvara under vårdmötet. För att kunna boka ett barnmöte måste du vara vårdnadshavare till barnet.
[Vård om du kommer från ett annat land](https://www.1177.se/sa-fungerar-varden/vard-om-du-kommer-fran-ett-annat-land/)

Om du behöver vård kan du oftast få hjälp på en vårdcentral. Du kan alltid ringa 1177 på telefon för att få råd. Du kan prata svenska eller engelska. Sjuksköterskorna som svarar kan berätta vad du kan göra för att må bättre.

Sjukvården i Sverige styrs av olika områden i landet som kallas regioner. Välj region högst upp på sidan för att veta vad som gäller där du är.

I den här texten finns länkar för att söka vård på olika mottagningar.

Läs mer om 1177 i [den här texten](https://www.1177.se/sv-se-x-ll/other-languages/other-languages/soka-vard/det-har-ar-1177/).

Vårdcentralen finns nära där du bor
-----------------------------------

Vårdcentralen finns nära där du bor
-----------------------------------

En vårdcentral är en mottagning som ofta finns nära där du bor. Det kan också kallas för till exempel hälsocentral, husläkarmottagning eller familjeläkarmottagning.

På en vårdcentral jobbar läkare, sjuksköterskor och annan vårdpersonal. De kan hjälpa till om du eller någon i din familj är sjuk eller nedstämd.

### Vårdcentralen har öppet på vardagar

Vårdcentralen har alltid öppet på dagtid från måndag till fredag. Vissa vårdcentraler kan även ha öppet på andra tider.

Du behöver ofta boka en tid innan du kommer.

Här kan du söka efter en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) nära dig.

Jourmottagning på kvällar och helger
------------------------------------

Jourmottagning på kvällar och helger
------------------------------------

Kontakta en jourmottagning om du behöver söka vård när vårdcentralen är stängd. Jourmottagningar har öppet på kvällar och helger.

Här kan du söka efter [jouröppna mottagningar](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/).

Akutmottagning när du är svårt sjuk
-----------------------------------

Akutmottagning när du är svårt sjuk
-----------------------------------

Sök vård på en akutmottagning om du skadar dig allvarligt eller blir mycket sjuk. Akutmottagningar har öppet dygnet runt. Du behöver inte boka tid innan.

På akutmottagningen får den som är mest sjuk vård först. Du som inte är allvarligt sjuk kan därför behöva vänta längre.

Här kan du söka efter [akutmottagningar](https://www.1177.se/hitta-vard/?st=e8c22ed8-7769-4311-af76-83828e60093b&nearby=false&s=name&g=&lat=&lng=&location=&caretype=Akutmottagning&q=).

SOS alarm - 112
---------------

SOS alarm - 112
---------------

Du ska ringa telefonnummer 112 om det är mycket brådskande eller om det är fara för ditt eller någon annans liv.

Personen som svarar pratar svenska eller engelska. Du kan också få hjälp av en tolk om det behövs. En ambulans skickas ut om du snabbt behöver komma till en akutmottagning.

Mottagningar för barn
---------------------

Mottagningar för barn
---------------------

Det finns särskilda mottagningar för alla barn upp till sex år. De mottagningarna kallas för barnavårdscentraler, BVC. Alla barn går på regelbundna besök hos BVC. Till exempel får barn vaccinationer där.

Här kan du söka efter [barnavårdscentraler](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---bvc/).

På vissa platser finns det särskilda sjukhus och akutmottagningar för barn.

Mottagningar för ungdomar
-------------------------

Mottagningar för ungdomar
-------------------------

Ungdomsmottagningen finns för dig som är mellan 13 och 25 år. Där kan du till exempel få hjälp med följande saker:

*   preventivmedel
*   graviditetstest
*   könssjukdomar
*   samtal och rådgivning.

Läs mer på [youmo.se](https://www.youmo.se/).

Här kan du söka efter [ungdomsmottagningar](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---ungdomsmottagning-nara-mig/).

Mottagningar för kvinnor
------------------------

Mottagningar för kvinnor
------------------------

Det finns särskilda mottagningar för kvinnor. De kallas för barnmorskemottagning, mödravårdscentral eller kvinnohälsovård. Där kan du till exempel få hjälp med följande saker:

*   rådgivning
*   preventivmedel
*   testning för olika sjukdomar
*   kontroller om du är gravid.

När du ska föda barn får du komma till en förlossningsavdelning, BB. De har öppet dygnet runt.

Här kan du söka efter [barnmorskemottagningar](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---barnmorskemottagning/).

Andra mottagningar
------------------

Andra mottagningar
------------------

Ibland kan du behöva vård på en annan mottagning. Det kan till exempel vara:

*   en hudmottagning
*   en psykiatrisk mottagning
*   en ögonmottagning.

För att få tid på mottagningen kan du behöva en så kallad remiss. En remiss innehåller information om att du behöver en undersökning eller behandling. Personalen på vårdcentralen kan skicka remissen.

Du kan få vänta på att få en tid för besök på en sådan mottagning.

Mottagningar för tandvård
-------------------------

Mottagningar för tandvård
-------------------------

Tandvård är ofta dyrare än annan vård. Fråga innan vad besöket kostar. Barn och unga får oftast tandvård utan kostnad.

Här kan du hitta [tandvård](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---tandvard-nara-mig/).

Vad kostar vården?
------------------

Vad kostar vården?
------------------

Det kostar olika mycket att söka vård i Sverige. Det kostar till exempel mer att söka vård på en akutmottagning än en vårdcentral.

Det kostar också olika mycket beroende på din ålder och om du är bosatt i Sverige eller kommer från ett annat land.

Barn och unga får ofta gratis vård.

Be om en tolk för att få hjälp på ditt språk
--------------------------------------------

Be om en tolk för att få hjälp på ditt språk
--------------------------------------------

Du kan ha rätt till tolk om du inte pratar svenska. Tolken har tystnadsplikt. Du betalar ingenting för tolkhjälp. Kontakta vården innan du kommer dit för att få hjälp på ditt språk.

Du har rätt att vara trygg i vården
-----------------------------------

Du har rätt att vara trygg i vården
-----------------------------------

All personal har tystnadsplikt. Det betyder att personalen inte får berätta något om dig för personer utanför vården. Tystnadsplikten gäller all personal du möter i vården, även tolkar och personal på apotek.

När du söker vård behöver du säga ditt namn och vem du är. Om du har några dokument som visar din identitet är det bra om du tar med dem.

[På youmo.se finns information om tystnadsplikt och sekretess till dig som är ung](https://www.youmo.se/att-ta-hjalp/sekretess-och-tystnadsplikt/). Texten finns på flera språk.

Hitta på sidan
--------------

*   [Vårdcentralen finns nära där du bor](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204751)
*   [Jourmottagning på kvällar och helger](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204752)
*   [Akutmottagning när du är svårt sjuk](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204753)
*   [SOS alarm - 112](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204754)
*   [Mottagningar för barn](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204755)
*   [Mottagningar för ungdomar](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204756)
*   [Mottagningar för kvinnor](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204757)
*   [Andra mottagningar](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204758)
*   [Mottagningar för tandvård](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204759)
*   [Vad kostar vården?](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204760)
*   [Be om en tolk för att få hjälp på ditt språk](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204761)
*   [Du har rätt att vara trygg i vården](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204762)
*   [Texten finns översatt – other languages](https://www.1177.se/sa-fungerar-varden/vard-om-du-kommer-fran-ett-annat-land/sa-fungerar-varden-i-sverige/#section-204763)

### [Vård i Sverige om du är utlandssvensk](https://www.1177.se/sa-fungerar-varden/vard-om-du-kommer-fran-ett-annat-land/vard-i-sverige-om-du-ar-utlandssvensk/)

Hur mycket du som utlandssvensk får betala för vård i Sverige beror bland annat på vilket land du bor i. Det beror också på vilken typ av vård du behöver.

### [Lagar och bestämmelser](https://www.1177.se/sa-fungerar-varden/lagar-och-bestammelser/)

Här hittar du de viktigaste lagarna och bestämmelserna som reglerar hur vård och omsorg ska bedrivas.
[Fysisk aktivitet och träning](https://www.1177.se/liv--halsa/fysisk-aktivitet-och-traning/)

Att träna styrka är bra på många sätt. De flesta mår bättre, blir starkare och orkar mer i vardagen. Balansen blir oftast bättre och risken för skador minskar. Gör övningar som är ansträngande för musklerna minst två gånger i veckan.

Olika sätt att träna styrka
---------------------------

Olika sätt att träna styrka
---------------------------

Det finns många sätt att träna styrka. Du kan använda din kroppsvikt och det som finns omkring dig. Du kan också använda träningsredskap om du vill.

### Börja lätt och öka svårigheten med tiden

Börja med lätta övningar när du börjar att träna. Öka tyngden och svårigheten med tiden.

Prata med en läkare eller fysioterapeut om du har någon sjukdom eller något besvär som gör att du känner dig osäker på hur du kan träna.

Känner du dig ovan att träna kan det vara skönt att börja med att [röra dig mer i vardagen](https://www.1177.se/liv--halsa/fysisk-aktivitet-och-traning/vardagsmotion/).

### Att bli trött när man tränar

För att musklerna ska bli starkare behöver de arbeta hårdare än de brukar.  Du ska känna att du är trött i musklerna när du kommer till slutet av en övning. När du sedan vilar en stund får du tillbaka kraften igen.

Det kan kännas jobbigt att bli trött i musklerna. Men tänk på att det är den ansträngningen som gör att dina muskler blir starkare.

Film: Fem övningar för att träna styrka
---------------------------------------

Film: Fem övningar för att träna styrka
---------------------------------------

I filmen får du förslag på övningar som stärker musklerna.

Video: //play.mediaflowpro.com/ovp/14/15CCWKSCEB

I filmen får du förslag på övningar som stärker musklerna.

De stora musklerna i benen och överkroppen är viktiga att träna. De är en stor del av kroppen. I filmen får du tips på några övningar för de musklerna.

### Gör en övning eller flera 

Du kan välja en övning eller göra alla övningar i en följd.

Övningarna kan göras olika tunga. Börja med den lättaste varianten om du känner dig osäker.

När du kan upprepa rörelsen tio till femton gånger i följd kan du testa en svårare variant. Men det viktigaste är att du blir trött i musklerna, oavsett vilken variant du väljer.

Innan du börjar
---------------

Innan du börjar
---------------

Det kan vara skönt att ha på sig kläder som är lätta att röra sig i.

Man blir ofta törstig när man tränar. Ha vatten i närheten som du kan dricka.

Det kan vara skönt att värma upp kroppen innan du börjar. Du kan till exempel göra några lätta övningar eller ta en snabb promenad.   

Träningsvärk är inte farligt
----------------------------

Träningsvärk är inte farligt
----------------------------

Du kan få [träningsvärk](https://www.1177.se/sjukdomar--besvar/skelett-leder-och-muskler/muskler/traningsvark/) om du använder musklerna på ett sätt som kroppen inte är van vid. Då brukar du bli stel och öm i musklerna en eller två dagar efteråt. Det är inte farligt, utan visar att du har gjort något nytt och musklerna har fått anstränga sig.

Träningsvärken försvinner av sig själv inom några dagar.

Det går bra att träna även om du har träningsvärk.  

Vila och återhämtning
---------------------

Vila och återhämtning
---------------------

Du behöver ge kroppen tid att återhämta sig mellan träningspassen. Det är då musklerna byggs upp och kroppen blir starkare.

Musklerna och lederna behöver också vänja sig vid träningen.

För många är det lagom att träna musklerna ungefär varannan dag eller var tredje dag.

För att träningen ska ha effekt behöver du också äta bra och sova ordentligt.

Läs mer om hur du kan [äta hälsosamt](https://www.1177.se/liv--halsa/ata-for-att-ma-bra/) och [sova bra](https://www.1177.se/liv--halsa/stresshantering-och-somn/).

Vill du träna mer?
------------------

Vill du träna mer?
------------------

Det finns många olika sätt att [träna på](https://www.1177.se/liv--halsa/fysisk-aktivitet-och-traning/borja-trana/). Hitta något som passar dig och ditt liv. Det är bra att göra olika saker, så du tränar både kondition, styrka och rörlighet.

Du kan till exempel göra något av följande:

*   Träna hemma, med egna övningar eller genom att följa en instruktör i en app eller på tv:n.
*   Träna enskilt med egna övningar, på till exempel ett gym, utegym eller i naturen. 
*   Träna i grupp med en instruktör, på en träningsanläggning eller utomhus.

Du kan köpa enklare träningsutrustning på sportaffärer och på apotek. Det kan till exempel vara hantlar eller gummiband. Använd dem för att göra övningarna tyngre eller för att göra andra typer av övningar.

*   [Sveriges Television - Träna hemma med Sofia Åhman](https://www.1177.se/lankbiblioteket/nationella-lankar/s/sveriges-television---startsida/sveriges-television---hemmagympa-med-sofia/)

Hitta på sidan
--------------

*   [Olika sätt att träna styrka](https://www.1177.se/liv--halsa/fysisk-aktivitet-och-traning/borja-trana-styrka/#section-197615)
*   [Film: Fem övningar för att träna styrka](https://www.1177.se/liv--halsa/fysisk-aktivitet-och-traning/borja-trana-styrka/#section-199039)
*   [Innan du börjar](https://www.1177.se/liv--halsa/fysisk-aktivitet-och-traning/borja-trana-styrka/#section-197616)
*   [Träningsvärk är inte farligt](https://www.1177.se/liv--halsa/fysisk-aktivitet-och-traning/borja-trana-styrka/#section-197618)
*   [Vila och återhämtning](https://www.1177.se/liv--halsa/fysisk-aktivitet-och-traning/borja-trana-styrka/#section-197619)
*   [Vill du träna mer?](https://www.1177.se/liv--halsa/fysisk-aktivitet-och-traning/borja-trana-styrka/#section-197621)

### [Vardagsmotion – rörelse i vardagen](https://www.1177.se/liv--halsa/fysisk-aktivitet-och-traning/vardagsmotion/)

Att röra på dig mer kan göra att du mår bättre på flera olika sätt. Men det kan kännas svårt innan du har kommit i gång. Genom att få in lite rörelse i vardagen tar du ett första steg mot att börja träna.

### [Tips för att få barn att röra sig](https://www.1177.se/liv--halsa/fysisk-aktivitet-och-traning/tips-for-att-fa-ditt-barn-att-rora-sig/)

Barn och unga behöver röra sig för att må bra. Det är viktigt för bland annat kroppen, hjärnan och sömnen. Här får du tips och råd om hur du kan göra för att få barn att röra sig mer i vardagen.

### [FaR - fysisk aktivitet på recept](https://www.1177.se/liv--halsa/fysisk-aktivitet-och-traning/far--fysisk-aktivitet-pa-recept/)

Det går att förebygga, förbättra och behandla många sjukdomar genom regelbunden fysisk aktivitet. Du som behöver stöd för att komma igång med det kan få fysisk aktivitet på recept.
[Sol och värme](https://www.1177.se/liv--halsa/sol-och-varme/)

Alla kan få hudcancer men en del personer har en ökad risk. Nästan all hudcancer orsakas av för mycket sol. Därför finns det mycket du själv kan göra för att minska risken att bli sjuk.

Filmen visar tre fakta om hudcancer.

Video: //play.mediaflowpro.com/ovp/14/74CC2XOG91

Filmen visar tre fakta om hudcancer.

Har jag en ökad risk för hudcancer?
-----------------------------------

Har jag en ökad risk för hudcancer?
-----------------------------------

Du som är vuxen har en ökad risk för hudcancer om du har varit mycket i solen och om ett eller flera av påståendena stämmer:

*   Du har ljus hy och rött eller ljust hår.
*   Du har många födelsemärken. Födelsemärke kallas också nevus.
*   Du har flera födelsemärken som är större än fem millimeter i diameter.
*   Du har bränt dig flera gånger i solen.
*   Du har solat mycket i solarium.
*   Personer i din genetiska släkt har haft malignt melanom. Läs mer om att ha en [ärftligt ökad risk för cancer](https://www.1177.se/sjukdomar--besvar/cancer/fakta-om-cancer/arftligt-okad-risk-for-cancer/). 
*   Du har haft hudcancer tidigare.

### Vissa behandlingar kan öka risken

Följande behandlingar kan också öka risken för hudcancer:

*   Behandling med UVB-ljus mot psoriasis eller eksem.
*   Läkemedel som hämmar immunförsvaret, till exempel efter en transplantation av ett nytt organ.
*   Strålbehandling mot cancer eller någon annan sjukdom.

Läs mer: [Kan jag få cancer av strålbehandling?](https://www.1177.se/undersokning-behandling/fler-behandlingar/kan-jag-fa-cancer-av-stralbehandling/)

Minska risken för hudcancer – undvik för mycket sol
---------------------------------------------------

Minska risken för hudcancer – undvik för mycket sol
---------------------------------------------------

Nästan all hudcancer beror på för mycket sol. Därför är det viktigt med skydd mot solen, och det är viktigt redan från unga år. Det är nästan bara vuxna som får hudcancer men då kan det bero på att du har bränt dig många gånger när du var barn.

Tänk på att du eller ett barn kan utsättas för mycket sol även om ni inte är utomhus för att sola. Mycket sol kan orsaka hudcancer även om du inte bränner dig.

Gör så här:

*   Undvik solen mitt på dagen.
*   Använd täckande kläder och solglasögon som skydd.
*   Använd riklig mängd solskyddsmedel som komplement där kläder inte täcker huden.

Läs mer om råden i texten [Så skyddar du dig mot solen](https://www.1177.se/liv--halsa/sol-och-varme/sa-skyddar-du-dig-mot-solen/).

### Undvik solarium

Undvik att sola i solarium. Det ökar risken för hudcancer.

Minska risken för hudcancer – undersök din hud regelbundet
----------------------------------------------------------

Minska risken för hudcancer – undersök din hud regelbundet
----------------------------------------------------------

Det är bra att undersöka huden med jämna mellanrum. Då blir det lättare att upptäcka om du får någon förändring som du kan behöva söka vård för.

De flesta med hudcancer som upptäcks tidigt blir av med sjukdomen när de får behandling. Förändringen kan också vara en godartad förändring.

Läs mer: [Så undersöker du huden själv](https://www.1177.se/undersokning-behandling/undersokningar-och-provtagning/undersokningar-du-kan-gora-sjalv/sa-undersoker-du-huden-sjalv/).

Hitta på sidan
--------------

*   [Har jag en ökad risk för hudcancer?](https://www.1177.se/liv--halsa/sol-och-varme/du-som-kan-ha-en-okad-risk-for-hudcancer/#section-161757)
*   [Minska risken för hudcancer – undvik för mycket sol](https://www.1177.se/liv--halsa/sol-och-varme/du-som-kan-ha-en-okad-risk-for-hudcancer/#section-161774)
*   [Minska risken för hudcancer – undersök din hud regelbundet](https://www.1177.se/liv--halsa/sol-och-varme/du-som-kan-ha-en-okad-risk-for-hudcancer/#section-161776)

### [Minska risken för cancer](https://www.1177.se/lankbiblioteket/nationella-lankar/e/europeiska-kodexen-mot-cancer/)

Risken för cancer påverkas av saker som du själv kan göra något åt. Råd och svar om livsstil och cancer finns på webbplatsen för cancerforskning hos WHO, Världshälsoorganisationen.

### [Så undersöker du huden själv](https://www.1177.se/undersokning-behandling/undersokningar-och-provtagning/undersokningar-du-kan-gora-sjalv/sa-undersoker-du-huden-sjalv/)

Det är bra att själv undersöka huden då och då. Läs om hur du gör och se bilder på förändringar som du kan behöva söka vård för.
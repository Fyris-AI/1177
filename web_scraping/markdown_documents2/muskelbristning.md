[Skador på armar och ben](https://www.1177.se/olyckor--skador/skador-pa-armar-och-ben/)

En muskel kan brista helt eller delvis om den belastas för kraftigt eller på ett felaktigt sätt. Du får då en muskelbristning, vilket innebär att muskelfibrer skadas eller går av. Du kan också få en blödning i muskeln.

Du kan få en muskelbristning om du till exempel har tränat för hårt eller om du gör en plötslig rörelse.

Läs mer om [hälsenebristning](https://www.1177.se/olyckor--skador/skador-pa-hander-och-fotter/halsenebristning/).

Symtom
------

Symtom
------

Följande symtom är vanliga om du får en muskelbristning:

*   Det gör mycket ont.
*   Muskeln kan svälla upp och kännas öm.
*   Du får sämre kraft i muskeln och ibland ett blåmärke.

När och var ska jag söka vård?
------------------------------

När och var ska jag söka vård?
------------------------------

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om det gör ont och du inte har blivit bättre efter ett par dagar. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Kontakta genast en vårdcentral eller [jouröppen mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-jourmottagning-nara-mig/) om du har svårt att röra den skadade kroppsdelen. Om det inte går eller är stängt, sök vård på en akutmottagning.

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/) och hjälp med var du kan söka vård.

Vad kan jag göra själv?
-----------------------

Vad kan jag göra själv?
-----------------------

En mindre muskelbristning läker oftast på ett par veckor. Låt bli att belasta den skadade muskeln under några dagar, men fortsätt att röra på den. Det gör att blodcirkulationen i muskeln ökar och skadan läker fortare. Det är viktigt att du tränar upp muskeln igen innan du börjar med de aktiviteter du höll på med innan bristningen.

Du kan lägga på ett tryckförband med en elastisk binda eller kläder om muskeln svullnar upp. Förbandet ska dras åt hårt och sitta kvar i cirka 20 minuter. Du kan sätta på förbandet igen efteråt, men inte dra åt lika hårt.

Det kan göra mindre ont om du kyler ner det skadade området. Det gör du genom att lägga is i en plastpåse. Ispåsen bör inte läggas direkt på huden, eftersom kylan kan göra skada. Lägg en tröja eller en handduk emellan för att skydda huden.

Du kan ta [receptfria smärtstillande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/) med paracetamol om du har ont.

Behandling
----------

Behandling
----------

En del större muskelbristningar läker av sig själva. Du kan få hjälp av en fysioterapeut, även kallad sjukgymnast.

Du kan behöva opereras för vissa muskelbristningar. Vid en operation brukar läkaren sy ihop muskeln där den har gått sönder.

Muskelbristning och muskelsträckning
------------------------------------

Muskelbristning och muskelsträckning
------------------------------------

Ibland menar läkare och patienter olika saker med muskelbristning.

En skada kan också leda till att du får en muskelsträckning, som innebär att du har sträckt till muskeln på något sätt och det gör ont efteråt. Det blir inget blåmärke och kraften finns kvar i muskeln, även om det gör ont och det kan vara svårt att använda den. Då rekommenderas att du låter bli att belasta muskeln några dagar.

Vid både muskelbristningar och muskelsträckningar är det bra om du fortsätter att röra på kroppsdelen.

Hitta på sidan
--------------

*   [Symtom](https://www.1177.se/olyckor--skador/skador-pa-armar-och-ben/muskelbristning/#section-32716)
*   [När och var ska jag söka vård?](https://www.1177.se/olyckor--skador/skador-pa-armar-och-ben/muskelbristning/#section-32724)
*   [Vad kan jag göra själv?](https://www.1177.se/olyckor--skador/skador-pa-armar-och-ben/muskelbristning/#section-139868)
*   [Behandling](https://www.1177.se/olyckor--skador/skador-pa-armar-och-ben/muskelbristning/#section-32733)
*   [Muskelbristning och muskelsträckning](https://www.1177.se/olyckor--skador/skador-pa-armar-och-ben/muskelbristning/#section-139870)
*   [Påverka och delta i din vård](https://www.1177.se/olyckor--skador/skador-pa-armar-och-ben/muskelbristning/#section-32753)

### [Så fungerar muskler och senor](https://www.1177.se/liv--halsa/sa-fungerar-kroppen/muskler-och-senor/)

Muskler och senor gör att vi kan röra på oss och att viktiga organ i kroppen kan fungera. Musklerna ger stöd till skelettet och skyddar inre organ. I musklerna bildas också värme som hjälper till att hålla kroppstemperaturen på en lagom nivå.
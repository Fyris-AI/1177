[Vaccinationer](https://www.1177.se/undersokning-behandling/vaccinationer/)

Gula febern är en virussjukdom som sprids med myggor. Du bör vaccinera dig mot gula febern om du ska vara i områden med risk för sjukdomen.

Gula febern finns i många områden i delar av Afrika, söder om Sahara, Centralamerika och Sydamerika.

När ska jag vaccinera mig?
--------------------------

När ska jag vaccinera mig?
--------------------------

För att få resa in i vissa länder behöver du vaccinera dig mot [gula febern](https://www.1177.se/sjukdomar--besvar/infektioner/ovanliga-infektioner/gula-febern/) och få ett intyg om detta minst tio dagar före inresa.

Vissa länder kräver samma intyg även om sjukdomen inte finns i landet eller om du nyligen har besökt eller mellanlandat i ett land där sjukdomen finns.

### Fråga alltid på en vaccinationsmottagning innan du reser

Vaccination mot gula febern ger ett livslångt skydd. Det är fastställt internationellt av WHO, världshälsoorganisationen. Trots detta finns det länder där du kan riskera problem vid gränspassage, eftersom tullmyndigheterna inte alltid godkänner vad som rekommenderas internationellt. Då behöver du få ett intyg från en vaccinationsmottagning som visar att du är vaccinerad. Risken finns annars att du inte kommer in i landet eller måste akut vaccinera dig på plats.

Vilka kan inte vaccinera sig?
-----------------------------

Vilka kan inte vaccinera sig?
-----------------------------

Vaccin mot gula febern ger ett mycket bra skydd, men kan inte tas av alla.

Du ska inte vaccinera dig mot gula febern om något av det här stämmer in på dig:

*   Du har försämrat immunförsvar, till exempel på grund av biologiska läkemedel eller av hiv.
*   Du behandlas med cellhämmande medel, så kallade cytostatika.
*   Du behandlas med höga kortisondoser under en lång tid.
*   Du är allergisk mot ägg. Vaccinet innehåller en liten mängd äggvita.

Du får då i stället ett särskilt intyg om undantag från vaccination om du inte kan vaccineras. Intyget visar du upp vid gränspassagerna.  
Om ditt barn är yngre än nio månader kan du få ett intyg om undantag från vaccination.

Så går vaccinationen till
-------------------------

Så går vaccinationen till
-------------------------

Kontakta en vårdcentral eller vaccinationsmottagning om du vill vaccinera dig. [Här kan du hitta vård](https://www.1177.se/hitta-vard/).

Läs mer om hur du kan [förbereda ditt barn inför vaccinationen.](https://www.1177.se/barn--gravid/vard-och-stod-for-barn/forbereda-barn-for-besok-i-varden/)

### **Vuxna**

Vuxna får sprutan med vaccin på överarmens utsida. Du får vaccinationen vid ett tillfälle och skyddet anses ge tillräckligt skydd 10 dagar efter vaccinationen.

### **Barn**

Barn som är äldre än nio månader kan vaccineras mot gula febern. Barn upp till tre år får oftast sprutan på lårets framsida. Barn som är äldre än tre år får sprutan med vaccin på överarmens utsida.

Barn som är yngre än nio månader och som ska resa till områden med hög risk för gula febern kan ibland vaccineras. Det gäller framför allt barn i åldern sex till åtta månader.

Barn och vuxna som har fått en dos av vaccinet har ett livslångt skydd mot sjukdomen.

Graviditet och amning
---------------------

Graviditet och amning
---------------------

Rådgör alltid med läkare om du är gravid eller ammar ett barn som är yngre än 6 månader.

Så mår jag efteråt
------------------

Så mår jag efteråt
------------------

Du kan bli lite röd och svullen på stället där du fick sprutan. Det kan också kännas lite ömt. Besvären brukar gå över inom ett par dagar.

En vecka efter vaccinationen kan du till exempel bli illamående, få ont i huvudet och feber. Besvären brukar gå över inom ett par dagar.

### **Biverkningar av vaccinet**

Det finns en liten risk för att vaccinet orsakar allvarliga biverkningar, även om det är mycket ovanligt.

Det gäller särskilt om du är äldre än 60 år. Därför kan du i stället få ett intyg om undantag från vaccination när risken för biverkningar är större än risken att få sjukdomen i de länder du reser till.

Finns det däremot en risk för att smittas rekommenderas vaccination. Rådfråga alltid på en vaccinationsmottagning.

Vad gör jag om jag tappat bort mitt intyg?
------------------------------------------

Vad gör jag om jag tappat bort mitt intyg?
------------------------------------------

Har du vaccinerats mot gula febern men tappat bort intyget kan du be vaccinationsmottagningen om ett nytt intyg. De spar uppgifterna i tio år. Om du inte kommer ihåg på vilken mottagning som vaccinationen gjordes kan du få en ny dos utan några risker. 

*   [Infpreg vaccinationer](https://www.1177.se/lankbiblioteket/nationella-lankar/i/infpreg--kunskapscentrum-for-infektioner-under-graviditet/infpreg-vaccinationer/)

Hitta på sidan
--------------

*   [När ska jag vaccinera mig?](https://www.1177.se/undersokning-behandling/vaccinationer/vaccination-mot-gula-febern/#section-40575)
*   [Vilka kan inte vaccinera sig?](https://www.1177.se/undersokning-behandling/vaccinationer/vaccination-mot-gula-febern/#section-40576)
*   [Så går vaccinationen till](https://www.1177.se/undersokning-behandling/vaccinationer/vaccination-mot-gula-febern/#section-40578)
*   [Graviditet och amning](https://www.1177.se/undersokning-behandling/vaccinationer/vaccination-mot-gula-febern/#section-40579)
*   [Så mår jag efteråt](https://www.1177.se/undersokning-behandling/vaccinationer/vaccination-mot-gula-febern/#section-40580)
*   [Vad gör jag om jag tappat bort mitt intyg?](https://www.1177.se/undersokning-behandling/vaccinationer/vaccination-mot-gula-febern/#section-40581)

### [Allmänna reseråd](https://www.1177.se/liv--halsa/reserad-och-vaccinationer/allmanna-reserad/)

Kan jag flyga när jag är gravid, hur skyddar man små barn mot solen och vad kan vara bra att ha med på resan om jag blir sjuk? Det och mycket annat kan du läsa om här.

### [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/)

Det är vanligt att vara rädd för nålstick. Många tycker att det är obehagligt att ta sprutor och att lämna blodprov. Det finns flera saker du kan göra för att bättre klara av situationer med nålstick.

### [Så fungerar vaccin](https://www.1177.se/undersokning-behandling/vaccinationer/sa-fungerar-vaccin/)

Vaccin är en stor anledning till att det sprids få allvarliga smittsamma sjukdomar och att så få barn dör i Sverige. Här kan du läsa mer om hur vaccin fungerar och vad vaccin innehåller.
[Vaccinationer](https://www.1177.se/undersokning-behandling/vaccinationer/)

Pneumokocker är en vanlig orsak till infektioner med bakterier. Genom att vaccinera dig kan du minska risken för att få en allvarlig infektion.

![Image 1: Person får spruta i överarmen](https://www.1177.se/globalassets/1177/regional/skane/media/bilder/redaktionella-bilder/vaccination-skyddsutrustning01.jpg?saved=2021-05-27+02:39)

Det är vanligast att få sprutan i överarmen.

Vad är pneumokocker?
--------------------

Vad är pneumokocker?
--------------------

Pneumokocker är bakterier som främst finns i näsan och svalget. Pneumokocker kan orsaka flera olika sjukdomar hos både barn och vuxna. Bakterierna är den vanligaste orsaken till [lunginflammation](https://www.1177.se/sjukdomar--besvar/lungor-och-luftvagar/inflammation-och-infektion-ilungor-och-luftror/lunginflammation/), [bihåleinflammation](https://www.1177.se/sjukdomar--besvar/ogon-oron-nasa-och-hals/infektioner-i-ogon-oron-nasa-och-hals/bihaleinflammation/), [öroninflammation](https://www.1177.se/sjukdomar--besvar/ogon-oron-nasa-och-hals/oron-och-balans/oroninflammation/) och [hjärnhinneinflammation](https://www.1177.se/sjukdomar--besvar/hjarna-och-nerver/infektioner-i-hjarna-och-nerver/hjarnhinneinflammation-och-hjarninflammation/).

Personer i alla åldrar kan få infektioner med pneumokocker, men infektionerna är vanligast hos barn som är yngre än två år och personer som är äldre än 65 år.

Pneumokockinfektioner behandlas med [antibiotika.](https://www.1177.se/undersokning-behandling/behandling-med-lakemedel/lakemedel-utifran-diagnos/antibiotika/)

Vissa personer rekommenderas vaccin
-----------------------------------

Vissa personer rekommenderas vaccin
-----------------------------------

Vissa personer rekommenderas att vaccinera sig. Det gäller om du har en ökad risk att bli allvarligt sjuk.

Du eller ett barn rekommenderas att vaccinera dig om något av följande gäller:

*   Du eller barnet omfattas av ett nationellt vaccinationsprogram mot pneumokocker.
*   Du är 65 år eller äldre.
*   Du röker.
*   Du har ett missbruk av [alkohol](https://www.1177.se/sjukdomar--besvar/beroende-och-skadligt-bruk/alkoholberoende/) eller [droger.](https://www.1177.se/sjukdomar--besvar/beroende-och-skadligt-bruk/beroende-av-droger/)

Vad kostar det?
---------------

Vad kostar det?
---------------

Det är gratis att vaccinera sig för barn. Det är också gratis om du omfattas av det nationella vaccinationsprogrammet mot pneumokocker.

Om du rekommenderas att vaccinera dig kan det också vara gratis. Välj region högst upp på sidan för att få veta vad som gäller.

Nationella vaccinationsregistret
--------------------------------

Nationella vaccinationsregistret
--------------------------------

Om du omfattas av ett nationellt vaccinationsprogram kommer din vaccination registreras i det [nationella vaccinationsregistret.](https://www.folkhalsomyndigheten.se/smittskydd-beredskap/vaccinationer/nationella-vaccinationsregistret/) Det är för att myndigheterna och forskare ska kunna följa arbetet med vaccinationerna. Informationen är skyddad av sekretess.

### **Vem omfattas av nationella vaccinationsprogrammet mot pneumokocker?**

Alla barn i vissa åldrar erbjuds vaccin mot pneumokocker eftersom det ingår i [vaccinationsprogrammet för barn.](https://www.1177.se/undersokning-behandling/vaccinationer/vaccinationsprogrammet-for-barn/)

Du omfattas av det nationella vaccinationsprogrammet mot pneumokocker om till exempel något av följande gäller:

*   Du fyller 75 år i år.
*   Du har kraftigt nedsatt immunförsvar på grund av en sjukdom eller en behandling.
*   Du har [cystisk fibros](https://www.1177.se/sjukdomar--besvar/lungor-och-luftvagar/hosta-och-slem-i-luftvagarna/cystisk-fibros/).
*   Du har [diabetes typ 1](https://www.1177.se/sjukdomar--besvar/diabetes/diabetes-typ-1/) eller [diabetes typ 2](https://www.1177.se/sjukdomar--besvar/diabetes/diabetes-typ-2/).
*   Du har ett kokleaimplantat.
*   Du har fått ett nytt organ genom transplantation.
*   Du har en bristande mjältfunktion eller du har fått din mjälte borttagen.
*   Du har en sjukdom i hjärtat, lungorna, njurarna eller levern.
*   Du har en neuromuskulär sjukdom som påverkar andningen.

Du kan läsa mer om vilka som rekommenderas vaccin på [Folkhälsomyndighetens webbplats.](https://www.folkhalsomyndigheten.se/smittskydd-beredskap/vaccinationer/vacciner-a-o/pneumokocker/)

Prata med en läkare om vad som gäller för dig, om du är osäker.

Var kan jag vaccinera mig?
--------------------------

Var kan jag vaccinera mig?
--------------------------

Välj region högst upp på sidan. Då får du rätt information om vad som gäller där du är.

Så går vaccinationen till
-------------------------

Så går vaccinationen till
-------------------------

En sjuksköterska eller läkare ger dig vaccinet med en spruta. Sprutan ges i en muskel på överarmens utsida.

### Två olika sorters vaccin

Det finns två olika sorters vaccin mot pneumokocker. Du kan få ett eller båda sorters vaccin beroende på din ålder, om du fått vaccin mot pneumokocker förut och om du har några sjukdomar. Om du rekommenderas båda sorters vaccin ges dessa vid två olika tillfällen.

En del behöver vaccinera sig igen efter några år. Prata med den mottagning som du har kontakt med om du undrar om du ska ta en ny dos.

Så mår jag efteråt
------------------

Så mår jag efteråt
------------------

Du kan bli lite röd och svullen på stället där du fick sprutan. Det kan också kännas lite ömt.

Du kan känna dig trött och få mindre matlust.

Vilka ska inte vaccinera sig?
-----------------------------

Vilka ska inte vaccinera sig?
-----------------------------

Prata med en läkare innan du vaccinerar dig om du rekommenderas vaccination mot pneumokocker, men har fått en allvarlig reaktion vid en tidigare vaccination.

### **Graviditet och amning**

Det är oklart hur vaccinet påverkar fostret eller om det passerar över i bröstmjölk. Därför rekommenderas vaccinet oftast inte om du är gravid eller ammar.

Du som är gravid eller ammar kan ibland vaccinera dig ändå, om en läkare bedömer att det är viktigt. Prata med en läkare om du har frågor.

Hitta på sidan
--------------

*   [Vad är pneumokocker?](https://www.1177.se/undersokning-behandling/vaccinationer/vaccination-mot-pneumokocker4/#section-87397)
*   [Vissa personer rekommenderas vaccin](https://www.1177.se/undersokning-behandling/vaccinationer/vaccination-mot-pneumokocker4/#section-87398)
*   [Vad kostar det?](https://www.1177.se/undersokning-behandling/vaccinationer/vaccination-mot-pneumokocker4/#section-172423)
*   [Nationella vaccinationsregistret](https://www.1177.se/undersokning-behandling/vaccinationer/vaccination-mot-pneumokocker4/#section-87403)
*   [Var kan jag vaccinera mig?](https://www.1177.se/undersokning-behandling/vaccinationer/vaccination-mot-pneumokocker4/#section-172419)
*   [Så går vaccinationen till](https://www.1177.se/undersokning-behandling/vaccinationer/vaccination-mot-pneumokocker4/#section-87401)
*   [Så mår jag efteråt](https://www.1177.se/undersokning-behandling/vaccinationer/vaccination-mot-pneumokocker4/#section-87404)
*   [Vilka ska inte vaccinera sig?](https://www.1177.se/undersokning-behandling/vaccinationer/vaccination-mot-pneumokocker4/#section-87402)
*   [Påverka och delta i din vård](https://www.1177.se/undersokning-behandling/vaccinationer/vaccination-mot-pneumokocker4/#section-87405)
*   [Frågor och svar](https://www.1177.se/undersokning-behandling/vaccinationer/vaccination-mot-pneumokocker4/#section-172418)
[Så fungerar kroppen](https://www.1177.se/liv--halsa/sa-fungerar-kroppen/)

Ägglossningen är en del av menscykeln och sker ungefär en gång i månaden. Under ägglossningen släpps ett ägg från äggstockarna. Ägget kan bli befruktat om det möter spermier, och då kan en graviditet starta.

Ägglossningen och menscykeln spelar en stor roll för när du har chans att bli gravid, men kan också påverka ditt mående. Därför är det bra att ha koll på menscykeln, oavsett om du vill bli gravid eller inte.

Vad är ägglossning?
-------------------

Vad är ägglossning?
-------------------

Det finns många äggceller i äggstockarna. Varje månad mognar en äggcell till ett ägg. När ägget är moget släpps det ut i äggledaren. Där kan det befruktas av en spermie. Blir ägget befruktat skapas ett så kallat embryo. Det kan vara början till en graviditet.

Samtidigt som ägget har mognat har en mjuk slemhinna vuxit i livmodern. Den är förberedd på att ta emot ett embryo. Blir ägget inte befruktat stöts det ut tillsammans med slemhinnan från livmodern. Det är det som är [mensen](https://www.1177.se/liv--halsa/sa-fungerar-kroppen/mens/).

När har jag ägglossning?
------------------------

När har jag ägglossning?
------------------------

Perioden mellan mensens första dag och nästa mens första dag kallas för menscykel. Hur lång menscykeln är varierar mellan olika personer, men den brukar vara mellan 21–35 dagar. Det kan också variera från månad till månad hos en person.

Ägglossningen sker ungefär två veckor innan mensen. För många är det i mitten av menscykeln.  

Så kan du räkna ut din ägglossning
----------------------------------

Så kan du räkna ut din ägglossning
----------------------------------

Det kan vara svårt att veta exakt vilken dag du ska ha ägglossning, även om du har regelbunden mens. För att få koll på ungefär när du har ägglossning kan du testa det här:

*   Räkna 14 dagar bakåt från den dag du förväntar dig att få mens.
*   Var uppmärksam på kroppens signaler, som förändrade flytningar eller lätt värk i magen.
*   Använd en app i mobilen som hjälper dig att hålla koll på din menscykel. Det finns flera olika appar att använda.
*   Gör ett ägglossningstest. Det kan visa vilken dag du förväntas ha ägglossning. Sådana test går att köpa på apoteket.

### Tecken på ägglossning

En del känner av sin ägglossning, medan andra inte märker något alls. Vanliga tecken på ägglossning kan till exempel vara följande:

*   Flytningarna förändras och kan bli mer klara och sega. De kan påminna om rå äggvita.
*   Du får ont i nedre delen av magen. Det kan påminna om mensvärk.
*   Sexlusten ökar.
*   Brösten blir spända.

Du kan ta receptfria [smärtstillande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/) om du har mycket ont under ägglossningen.

När kan jag bli gravid?
-----------------------

När kan jag bli gravid?
-----------------------

Det är störst chans att bli gravid ungefär fem dagar innan och en dag efter ägglossningen. Men vilka dagar man kan bli gravid kan vara olika för olika personer. Spermier kan överleva i upp till sju dagar i livmodern och kan befrukta ägget under hela den tiden. 

### Varför blir jag inte gravid?

Det kan ta tid att bli gravid, även om du har regelbunden ägglossning.

Utebliven ägglossning
---------------------

Utebliven ägglossning
---------------------

Tecken på att du inte har ägglossning kan vara att du har långa intervaller mellan mensen eller inte får någon mens alls.  En del har ofta oregelbunden mens, utan att det är något som är fel. Utebliven mens eller ägglossning kan bero på något av följande:

*   Du har en infektion i kroppen.
*   Du har gått ner i vikt.
*   Du är överviktig.
*   Du är underviktig.

Läs mer om [oregelbunden eller utebliven mens.](https://www.1177.se/sjukdomar--besvar/konsorgan/mens-blodningar-och-flytningar/oregelbunden-eller-utebliven-mens/)

När och var ska jag söka vård?
------------------------------

När och var ska jag söka vård?
------------------------------

Kontakta en [gynekologisk mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---gynekologimottagning-nara-mig/) eller [ungdomsmottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---ungdomsmottagning-nara-mig/) om du har ett eller flera av följande besvär:

*   Din mens har kommit sällan eller inte alls de senaste sex månaderna, och du vet att du inte är gravid eller i klimakteriet.
*   Du har på egen hand eller tillsammans med en partner försökt att få till en graviditet i sex månader eller ett år.
*   Du har fått missfall tre gånger efter varandra.

Vänta tills det blir vardag, om det är helg. Många mottagningar kan du kontakta genom att [logga in](https://e-tjanster.1177.se/mvk/login/login.xhtml).

Ring telefonnummer 1177 om du vill ha [sjukvårdsrådgivning](https://www.1177.se/Skane/om-1177-vardguiden/1177-vardguiden-pa-telefon/om-1177-vardguiden-pa-telefon/) och hjälp med var du kan söka vård.

Hitta på sidan
--------------

*   [Vad är ägglossning?](https://www.1177.se/liv--halsa/sa-fungerar-kroppen/sa-fungerar-agglossning/#section-216061)
*   [När har jag ägglossning?](https://www.1177.se/liv--halsa/sa-fungerar-kroppen/sa-fungerar-agglossning/#section-216062)
*   [Så kan du räkna ut din ägglossning](https://www.1177.se/liv--halsa/sa-fungerar-kroppen/sa-fungerar-agglossning/#section-216067)
*   [När kan jag bli gravid?](https://www.1177.se/liv--halsa/sa-fungerar-kroppen/sa-fungerar-agglossning/#section-217297)
*   [Utebliven ägglossning](https://www.1177.se/liv--halsa/sa-fungerar-kroppen/sa-fungerar-agglossning/#section-217301)
*   [När och var ska jag söka vård?](https://www.1177.se/liv--halsa/sa-fungerar-kroppen/sa-fungerar-agglossning/#section-217302)
*   [Påverka och delta i din vård](https://www.1177.se/liv--halsa/sa-fungerar-kroppen/sa-fungerar-agglossning/#section-217303)

### [Så fungerar mens](https://www.1177.se/liv--halsa/sa-fungerar-kroppen/mens/)

Lär dig allt om hur menscykeln fungerar, PMS, oregelbunden mens och andra vanliga besvär vid mens.

### [Befruktning](https://www.1177.se/barn--gravid/graviditet/om-graviditeten/befruktning/)

När ett ägg och en spermie förenas börjar ett embryo att bildas. Det kallas för befruktning. Embryot växer till ett foster som sedan utvecklas till ett barn.
[Hud, hår och naglar](https://www.1177.se/sjukdomar--besvar/hud-har-och-naglar/)

Olika bakterier och virus kan orsaka infektioner på huden. Här kan du läsa om vad du kan göra själv och när du ska söka vård.

*   ### [Badhusfötter](https://www.1177.se/sjukdomar--besvar/hud-har-och-naglar/infektioner-pa-huden/badhusfotter/)
    
    Badhusfötter orsakas av bakterier som ibland finns i till exempel simbassänger och badtunnor. Vanliga symtom är att det gör ont under fötterna och att huden blir svullen och varm. Besvären brukar försvinna av sig själv inom några dagar.
    
*   ### [Borrelia](https://www.1177.se/sjukdomar--besvar/hud-har-och-naglar/infektioner-pa-huden/borrelia/)
    
    Borrelia är en bakteriesjukdom som sprids av fästingar. De flesta får lindriga besvär och blir friska efter att ha behandlats med antibiotika. Ibland sprider sig sjukdomen till nervsystemet och lederna, och då kan det ta längre tid att bli frisk.
    
*   ### [Bältros](https://www.1177.se/sjukdomar--besvar/hud-har-och-naglar/infektioner-pa-huden/baltros/)
    
    Bältros är en infektionssjukdom som orsakas av samma virus som vattkoppor. Vanliga symtom är smärta och blåsor på huden, som ofta sitter som ett bälte på ena sidan av kroppen.
    
*   ### [Femte sjukan](https://www.1177.se/sjukdomar--besvar/hud-har-och-naglar/infektioner-pa-huden/femte-sjukan/)
    
    Femte sjukan är en virussjukdom som är vanligast hos barn i skolåldern, men även vuxna kan få den. Det typiska symtomet hos barn är ett rodnat utslag på kinderna, som efter några dagar kan sprida sig till framför allt på armarnas och benens utsidor
    
*   ### [HPV – humant papillomvirus](https://www.1177.se/sjukdomar--besvar/hud-har-och-naglar/infektioner-pa-huden/hpv-humant-papillomvirus/)
    
    HPV är ett mycket vanligt virus. Det finns många olika typer av HPV. Om du blir smittad av HPV brukar infektionen läka av sig själv. Men några typer av HPV kan orsaka cellförändringar och vissa cancersjukdomar.
    
*   ### [Höstblåsor](https://www.1177.se/sjukdomar--besvar/hud-har-och-naglar/infektioner-pa-huden/hostblasor/)
    
    Höstblåsor är en virusinfektion som är vanligast hos barn under tio år, men även vuxna kan få sjukdomen. Infektionen orsakar blåsor framför allt i munnen. Blåsorna kan vara besvärliga, men går över av sig själv inom en vecka.
    
*   ### [Infektion med gula stafylokocker](https://www.1177.se/sjukdomar--besvar/hud-har-och-naglar/infektioner-pa-huden/infektion-med-gula-stafylokocker/)
    
    Gula stafylokocker är en vanlig bakterie som många bär på utan att få några besvär. Bakterierna kan ge upphov till infekterade sår men även matförgiftning.
    
*   ### [Mollusker](https://www.1177.se/sjukdomar--besvar/hud-har-och-naglar/infektioner-pa-huden/mollusker/)
    
    Mollusker är små knottror på huden som orsakas av ett virus. Knottrorna försvinner av sig själva och ger oftast inga besvär. Mollusker är vanligast hos barn.
    
*   ### [MRSA – Motståndskraftiga gula stafylokocker](https://www.1177.se/sjukdomar--besvar/hud-har-och-naglar/infektioner-pa-huden/mrsa--motstandskraftiga-gula-stafylokocker/)
    
    Du kan bära på bakterien MRSA utan att ha några besvär. Ibland orsakar MRSA infektioner, framför allt på huden. Oftast går infektionen över av sig själv, men ibland behövs antibiotika. MRSA är motståndskraftig mot vissa antibiotika.
    
*   ### [Mässling](https://www.1177.se/sjukdomar--besvar/hud-har-och-naglar/infektioner-pa-huden/massling/)
    
    Mässling är en mycket smittsam virussjukdom som bland annat orsakar hög feber och utslag på kroppen. Sjukdomen kan bli mycket allvarlig, till och med livshotande. I Sverige är sjukdomen ovanlig eftersom vaccin mot mässling ingår i vaccinationsprogrammet för barn.
    
*   ### [Navelinfektion hos nyfödda](https://www.1177.se/sjukdomar--besvar/hud-har-och-naglar/infektioner-pa-huden/navelinfektion-hos-nyfodda/)
    
    När ett barns navelsträng klipps av blir det en liten stump kvar. Den ramlar av efter några veckor. Ibland kan det bli en infektion i naveln. Då behöver barnet få behandling.
    
*   ### [Rosfeber](https://www.1177.se/sjukdomar--besvar/hud-har-och-naglar/infektioner-pa-huden/rosfeber/)
    
    Rosfeber är en infektion i huden som orsakas av bakterier. Huden blir röd och svullen och du kan samtidigt ha feber. Rosfeber behandlas med antibiotika.
    
*   ### [Röda hund](https://www.1177.se/sjukdomar--besvar/hud-har-och-naglar/infektioner-pa-huden/roda-hund/)
    
    Röda hund är en smittsam virussjukdom. Sjukdomen är oftast lindrig, men om du får röda hund när du är gravid riskerar fostret att få allvarliga skador. I Sverige är sjukdomen ovanlig eftersom alla barn erbjuds vaccin.
    
*   ### [Svinkoppor - impetigo](https://www.1177.se/sjukdomar--besvar/hud-har-och-naglar/infektioner-pa-huden/svinkoppor---impetigo/)
    
    Svinkoppor är en infektion i huden som orsakas av bakterier. Den är vanligast hos barn, men även vuxna kan få infektionen. Svinkoppor är mycket smittsamma. Oftast går det att behandla svinkopporna själv.
    
*   ### [Tredagarsfeber](https://www.1177.se/sjukdomar--besvar/hud-har-och-naglar/infektioner-pa-huden/tredagarsfeber/)
    
    Tredagarsfeber är en vanlig virussjukdom som de flesta barn får, oftast i åldern sex månader till två år. Febern varar i ungefär tre dygn och efter det får barnet ofta utslag på magen och ryggen. Sjukdomen går över av sig själv.
    
*   ### [Vattkoppor](https://www.1177.se/sjukdomar--besvar/hud-har-och-naglar/infektioner-pa-huden/vattkoppor/)
    
    Vattkoppor är en vanlig infektionssjukdom som orsakas av ett virus. Den är mycket smittsam. Det är vanligt med feber och vätskefyllda blåsor som kliar. Symtomen är ofta besvärligare ju äldre du är. Sjukdomen brukar läka av sig själv. Efteråt finns viruset kvar i kroppen och kan ibland orsaka bältros.
    

### [Så fungerar hud, naglar och hår](https://www.1177.se/liv--halsa/sa-fungerar-kroppen/huden/)

Huden skyddar våra kroppar mot bakterier, virus och mot solens skadliga strålning. Huden hjälper oss också att hålla kroppstemperaturen på en lagom nivå. Huden lagrar också fett och vätska och hindrar kroppen från att torka ut.

### [När du loggar in på 1177](https://www.1177.se/om-1177/nar-du-loggar-in-pa-1177.se/)

Med e-tjänsterna på 1177.se kan du se personlig vårdinformation och kontakta vården på ett säkert sätt. Här kan du läsa mer om de olika e-tjänsterna.
Klimakteriebesvär - 1177
===============

*   [Till sidans huvudinnehåll](https://www.1177.se/sjukdomar--besvar/hormoner/klimakteriebesvar/#content)

Sök på symtom, besvär, sjukdom

Sök

Välj region:
============

*   [Blekinge](https://www.1177.se/sjukdomar--besvar/hormoner/klimakteriebesvar/?globalregion=10)
*   [Dalarna](https://www.1177.se/sjukdomar--besvar/hormoner/klimakteriebesvar/?globalregion=20)
*   [Gotland](https://www.1177.se/sjukdomar--besvar/hormoner/klimakteriebesvar/?globalregion=09)
*   [Gävleborg](https://www.1177.se/sjukdomar--besvar/hormoner/klimakteriebesvar/?globalregion=21)
*   [Halland](https://www.1177.se/sjukdomar--besvar/hormoner/klimakteriebesvar/?globalregion=13)
*   [Jämtland Härjedalen](https://www.1177.se/sjukdomar--besvar/hormoner/klimakteriebesvar/?globalregion=23)
*   [Jönköpings län](https://www.1177.se/sjukdomar--besvar/hormoner/klimakteriebesvar/?globalregion=06)
*   [Kalmar län](https://www.1177.se/sjukdomar--besvar/hormoner/klimakteriebesvar/?globalregion=08)
*   [Kronoberg](https://www.1177.se/sjukdomar--besvar/hormoner/klimakteriebesvar/?globalregion=07)
*   [Norrbotten](https://www.1177.se/sjukdomar--besvar/hormoner/klimakteriebesvar/?globalregion=25)
*   [Skåne](https://www.1177.se/sjukdomar--besvar/hormoner/klimakteriebesvar/?globalregion=12)
*   [Stockholms län](https://www.1177.se/sjukdomar--besvar/hormoner/klimakteriebesvar/?globalregion=01)
*   [Sörmland](https://www.1177.se/sjukdomar--besvar/hormoner/klimakteriebesvar/?globalregion=04)
*   [Uppsala län](https://www.1177.se/sjukdomar--besvar/hormoner/klimakteriebesvar/?globalregion=03)
*   [Värmland](https://www.1177.se/sjukdomar--besvar/hormoner/klimakteriebesvar/?globalregion=17)
*   [Västerbotten](https://www.1177.se/sjukdomar--besvar/hormoner/klimakteriebesvar/?globalregion=24)
*   [Västernorrland](https://www.1177.se/sjukdomar--besvar/hormoner/klimakteriebesvar/?globalregion=22)
*   [Västmanland](https://www.1177.se/sjukdomar--besvar/hormoner/klimakteriebesvar/?globalregion=19)
*   [Västra Götaland](https://www.1177.se/sjukdomar--besvar/hormoner/klimakteriebesvar/?globalregion=14)
*   [Örebro län](https://www.1177.se/sjukdomar--besvar/hormoner/klimakteriebesvar/?globalregion=18)
*   [Östergötland](https://www.1177.se/sjukdomar--besvar/hormoner/klimakteriebesvar/?globalregion=05)

[Jag vill inte se någon regional information](https://www.1177.se/sjukdomar--besvar/hormoner/klimakteriebesvar/?globalregion=00)

Obs! Detta val innebär att du inte ser regionalt innehåll och viktig information som gäller just din region.

Stäng regionsväljarenStäng

[Till startsidan för 1177](https://www.1177.se/)

Besök 1177.se, logga in för personliga e-tjänster eller ring 1177 för sjukvårdsrådgivning.

Välj region

Sök

*   [För vårdpersonalpå 1177.se](https://vardpersonal.1177.se/)
*   [Logga inpå 1177.se](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/)
*   [Hitta vårdpå 1177.se](https://www.1177.se/hitta-vard/)
*   Sökpå 1177.se
*   Meny

Sök på symtom, besvär, sjukdom

Sök

*   [Liv & hälsa](https://www.1177.se/liv--halsa/)
    
*   [Barn & gravid](https://www.1177.se/barn--gravid/)
    
*   [Olyckor & skador](https://www.1177.se/olyckor--skador/)
    
*   [Sjukdomar & besvär](https://www.1177.se/sjukdomar--besvar/)
    
*   [Undersökning & behandling](https://www.1177.se/undersokning-behandling/)
    
*   [Så fungerar vården](https://www.1177.se/sa-fungerar-varden/)
    

Du är här:

1.  [Start](https://www.1177.se/)
2.  [Sjukdomar & besvär](https://www.1177.se/sjukdomar--besvar/)
3.  [Hormoner](https://www.1177.se/sjukdomar--besvar/hormoner/)
4.  [Klimakteriebesvär](https://www.1177.se/sjukdomar--besvar/hormoner/klimakteriebesvar/)

[Hormoner](https://www.1177.se/sjukdomar--besvar/hormoner/)

Klimakteriebesvär
=================

Det är olika hur klimakteriet upplevs. De flesta känner någon sorts obehag i samband med klimakteriet, det kan vara lätta eller svårare besvär. Kontakta vården om du mår dåligt på grund av besvären. Det finns behandling som lindrar.

Klimakteriet innebär att hormonbalansen i kroppen förändras. Det gör att du kan få olika symtom. Läs mer om [klimakteriet och vad som händer i kroppen.](https://www.1177.se/liv--halsa/sa-fungerar-kroppen/klimakteriet/)

Klimakteriet kan också uppstå av att äggstockarna opereras bort eller slutar att fungera på grund av behandling med läkemedel.

Klimakteriebesvär kallas också övergångsbesvär.

Symtom
------

Symtom
------

Vid klimakteriebesvär kan ett eller flera av dessa symtom bli besvärliga och påverka dig:

*   Värmevallningar och svettningar. Du blir då plötsligt mycket varm och börjar sedan att svettas. Man kan också få kylvallningar efter värmevallningar och svettningar, det innebär att du plötsligt fryser.
*   Snabba ändringar i humöret.
*   Känslor av [nedstämdhet](https://www.1177.se/liv--halsa/psykisk-halsa/nedstamdhet/) eller att [må dåligt](https://www.1177.se/liv--halsa/psykisk-halsa/att-ma-daligt/).
*   [Sömnproblem](https://www.1177.se/liv--halsa/stresshantering-och-somn/somnsvarigheter/), du kan både ha svårt att somna och vakna under natten.
*   Torra slemhinnor, framför allt i slidan men även i ögonen, näsan och i halsen. Det kan klia och svida.
*   Urinvägsbesvär, till exempel att du ofta känner dig kissnödig eller att det svider när du kissar. Det kan också läcka urin när du blir kissnödig. Du kan ha lättare att få urinvägsinfektioner än förut.
*   Kroppens fettfördelning förändras. Du kan få mer fett runt midjan och runt organen inne i magen.
*   Minskad sexlust.

Under klimakteriet ökar också risken för att få förändrade [blodfetter i kroppen](https://www.1177.se/sjukdomar--besvar/hjarta-och-blodkarl/blodkarl/hoga-blodfetter/).

### Läs mer om hur kroppen påverkas

Läs mer om hur [kroppen påverkas i texten Klimakteriet](https://www.1177.se/liv--halsa/sa-fungerar-kroppen/klimakteriet/#section-21545).

### Mensen upphör efter en tid

I klimakteriet upphör till slut mensen helt.

Klimakteriet börjar ofta några år innan den sista mensen och många får symtom redan då.

Du kan ha haft oregelbundna blödningar några år innan din sista mens. Ibland kan blödningarna bli långvariga och kraftiga.

### Besvären kan vara olika starka

Hur mycket besvär du har och hur ofta du har dem kan variera i perioder. Det är vanligast att ha värmevallningar och svettningar.

Du kan ha besvär av värmevallningar och svettningar i flera år. Många kan ha besvär längre än fem år. En del har besvär resten av livet.

Vad kan jag göra själv?
-----------------------

Vad kan jag göra själv?
-----------------------

Du kan påverka hur du mår på olika sätt. Här följer råd för att påverka måendet. Råden är bra även för dig som inte har tydliga klimakteriebesvär men märker att du är i klimakteriet.

### Var fysiskt aktiv

Fysisk aktivitet är bra. Det hjälper om du har jobbiga svängningar i humöret, om du känner dig nedstämd eller har svårt att sova. Det minskar också värmevallningar, svettningar och kylvallningar. Fysisk aktivitet är även bra för välbefinnandet, skelettet, hjärtat, blodkärlen och för att undvika att fettet runt midjan ökar.

Var fysiskt aktiv regelbundet minst tre till fyra gånger per vecka. Du ska helst få upp pulsen och bli svettig. Styrketräning minskar klimakteriebesvären tydligt och gör också att du behåller styrkan i musklerna eller ökar styrkan i musklerna. Styrketräning är även bra för skelettet och motverkar benskörhet och risken för att få frakturer. [Träning av musklerna i bäckenbotten](https://www.1177.se/undersokning-behandling/smartbehandlingar-och-rehabilitering/backenbottentraning/) är bra om det exempelvis läcker urin.

Läs mer om [träning och fysisk hälsa här](https://www.1177.se/liv--halsa/fysisk-aktivitet-och-traning/).

### Avslappningsövningar

Pröva att göra [avslappningsövningar](https://www.1177.se/liv--halsa/stresshantering-och-somn/avslappning-for-hela-kroppen/). Det kan minska besvären med värmevallningar och svettningar. Försök att varva ner innan du går och lägger dig. Ha gärna lite svalare i sovrummet för att slippa värmevallningar på natten.

### Försök att sova tillräckligt

Du kan ha svårare att somna, eller vakna oftare under natten. Det är vanligt att vakna på grund av värmevallningar och svettningar.

Läs mer om [sömnsvårigheter och vad du kan göra själv](https://www.1177.se/liv--halsa/stresshantering-och-somn/somnsvarigheter/).

### Drick mindre kaffe, te och alkohol

Drick mindre mängder av kaffe, te och alkohol. Dryckerna kan göra att värmevallningar och svettningar blir värre. Vissa viner kan till exempel göra att du får värmevallningar. Alkohol gör att du sover sämre. Alkohol kan också påverka humöret och göra att man exempelvis känner sig mer nedstämd.  Läs mer om [hur kroppen påverkas av alkohol](https://www.1177.se/liv--halsa/tobak-och-alkohol/alkohol/sa-paverkas-kroppen-av-alkohol/).

### Gör sådant som du mår bra av

Det hjälper att göra saker som får dig att må bra och gör att du slappnar av. Gör sådant som är roligt och få tid att återhämta dig.

### Rök inte

Rökning ökar symtomen som du kan få vid klimakteriet. Rökning minskar mängden östrogen. Rökning minskar också mängden östrogen om du tar östrogen som läkemedel. Det [finns hjälp att få om du röker och vill sluta](https://www.1177.se/liv--halsa/tobak-och-alkohol/tobak/hjalp-att-sluta-roka/).

### Ha löst sittande kläder

Pröva att klä dig i många tunna lager, då kan du lättare ta av dig när du känner dig varm. Undvik att ha åtsittande kläder och syntetmaterial, de kan göra att du svettas lättare.

### Sköt om underlivet

Tvätta inte underlivet mer än en gång om dagen och använd inte tvål runt eller i slidan. Använd gärna oparfymerad barnolja. Du kan stryka på oljan och torka av den innan du duschar. Skölj inte med vatten inuti slidan eller vid slidöppningen. Du kan köpa barnolja eller badolja på ett apotek.

### Använd receptfria läkemedel i slidan

På apoteket finns receptfria läkemedel med östrogen som du kan använda i underlivet. De kan hjälpa om du är torr i slidan och det svider och kliar. Östrogenet är svagt och har bara effekt på slemhinnan i underlivet, och inte i hela kroppen.

[Läkemedel med östrogen finns i olika former](https://www.1177.se/undersokning-behandling/behandling-med-lakemedel/lakemedel-utifran-diagnos/lakemedel-vid-klimakteriebesvar/#section-21314), till exempel som kräm eller vagitorium som du för in i slidan.

Det finns också geler utan östrogen. De ökar fuktigheten i slidan.

### Använd glidmedel

Du kan pröva att använda glidmedel om du har besvär av torra slemhinnor vid slidsamlag.

### Var försiktig med naturläkemedel

I hälsokostaffärer och på apotek säljs produkter mot klimakteriebesvär. Du bör inte använda dem mer än några månader utan att prata om det med din läkare. De kan göra att slemhinnan i livmodern växer och blir för tjock, det ökar risken för cancer i livmodern.

### Berätta och be om hjälp

Det är bra att berätta för dina närstående hur du mår. Då brukar det vara lättare att få förståelse av andra personer.

Be om hjälp när du behöver, det kan gälla både hemma och på jobbet eller om du studerar. Du kan behöva avlastning så att tillvaron inte är så jobbig. Det varierar vilken avlastning man behöver. Några exempel är hjälp med att ta hand om barn eller barnbarn, att ta hand om äldre släktingar, att sköta hemmet eller hjälp med nya uppgifter på arbetet. Det kan också vara att få stöd med känslomässiga saker såsom bekymmer i dina relationer med familj, vänner eller arbetskamrater.

När och var ska jag söka vård?
------------------------------

När och var ska jag söka vård?
------------------------------

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) om du har ett eller flera av följande besvär:

*   Du har besvär med värmevallningar och svettningar eller sömnproblem som påverkar din vardag.
*   Du känner [nedstämdhet](https://www.1177.se/liv--halsa/psykisk-halsa/nedstamdhet/) eller har jobbiga humörsvängningar.
*   Det kliar och svider i slidan trots att du har prövat receptfria läkemedel i slidan i två till tre veckor.
*   Du har besvär från urinvägarna, till exempel att du ofta känner dig kissnödig eller att det svider när du kissar.

Kontakta en [gynekologisk mottagning](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vard---gynekologimottagning-nara-mig/) om du har ett eller flera av följande besvär:

*   Du får en blödning mer än ett år efter din sista mens.
*   Du har täta, långa, rikliga eller oregelbundna blödningar.

Vänta tills det blir vardag, om det är helg. Många mottagningar kan du kontakta genom att [logga in](https://www.1177.se/lankbiblioteket/nationella-lankar/1177---lankar/e-tjanster---behallare/e-tjanster---allman-inloggning/).

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp att bedöma symtom eller hjälp med var du kan söka vård.

Behandling
----------

Behandling
----------

Behandlingen i sjukvården vid klimakteriebesvär består av läkemedel, vanligast är behandling med hormonläkemedel. En annan del av behandlingen är råd om levnadsvanor. Du kan också få stöd för din situation, till exempel samtalsstöd.

Du får berätta om dina besvär och hur dina blödningar är. Vanligtvis behöver man inte lämna några blodprover för att läkaren ska veta vilken behandling som kan behövas.

### Läkemedel som du får på recept

Läkemedel med östrogen används för att lindra besvären.

Det finns läkemedel som verkar i hela kroppen. De finns i olika former som tabletter, plåster eller gel. Dessa läkemedel med östrogen ska kombineras med läkemedel med gulkroppshormon om du har din livmoder kvar.

Du kan också behandlas med östrogen i slidan om du endast har besvär med att det till exempel kliar. Dessa läkemedel verkar bara i slidan och inte i hela kroppen.

Om man har kommit i klimakteriet på grund av operation eller behandling för någon sjukdom behövs oftast läkemedel mot klimakteriebesvären. Det varierar vilka läkemedel som då används.

Du rekommenderas behandling om du är under 45 år och har haft din sista mens, även om du inte har några besvär. Behandlingen är då till för att minska risken för benskörhet och hjärt-kärlsjukdomar.

### Du väljer själv om du vill ha behandling

Det är du som avgör om du behöver behandling mot klimakteriebesvären. Det är bara du som vet hur mycket besvären påverkar ditt liv. Det kan till exempel vara att du har svåra sömnproblem eller svettas så mycket att det känns jobbigt att vara med andra.

För att du ska kunna avgöra din behandling är det viktigt att läkaren berättar om fördelar och nackdelar med behandlingen. Sedan kan du tillsammans med läkaren avgöra om du vill ha behandling med östrogen eller inte.

### Läs mer om läkemedel

Läs mer om [läkemedel vid klimakteriebesvär här](https://www.1177.se/undersokning-behandling/behandling-med-lakemedel/lakemedel-utifran-diagnos/lakemedel-vid-klimakteriebesvar/). Du kan läsa om vilka läkemedel som finns, hur de används och hur länge du kan behöva använda läkemedel.

### Annat stöd och hjälp

Ibland kan man behöva annan hjälp.

Här är några exempel på stöd och hjälp som du kan få:

*   Läkemedel vid sömnproblem eller läkemedel vid depression.
*   Stöd för att hantera stress.
*   Stöd för att ändra din livsstil, till exempel vad gäller mat och fysisk aktivitet.

Man får ofta denna behandling på en vårdcentral.

Ibland kan [akupunktur](https://www.1177.se/undersokning-behandling/smartbehandlingar-och-rehabilitering/akupunktur/) hjälpa mot värmevallningar och svettningar. Det är en bra hjälp om du inte kan använda östrogen, till exempel om du har eller har haft bröstcancer.

Undersökningar
--------------

Undersökningar
--------------

Du kan behöva få [en gynekologisk undersökning](https://www.1177.se/undersokning-behandling/undersokningar-och-provtagning/kroppsundersokningar/gynekologisk-undersokning/) innan du behandlas med östrogen som du får på recept. Det är för att utesluta sjukdomar i livmodern och äggstockarna om du har någon form av besvär. Du bör också få brösten undersökta med [mammografi](https://www.1177.se/undersokning-behandling/undersokningar-och-provtagning/upptack-och-forebygg-cancer/regelbunden-mammografi-for-att-upptacka-brostcancer/) regelbundet.

Du bör gå på mammografi före eller i samband med att du börjar behandlingen, om du har missat att gå när du fick senaste kallelsen för mammografi.

Därefter bör du gå varje gång du får en kallelse till mammografiundersökning och [gynekologisk cellprovtagning](https://www.1177.se/undersokning-behandling/undersokningar-och-provtagning/upptack-och-forebygg-cancer/lamna-prov-for-att-upptacka-hpv-och-cellforandringar-i-livmoderhalsen/).

Att vara partner eller närstående till någon som är i klimakteriet
------------------------------------------------------------------

Att vara partner eller närstående till någon som är i klimakteriet
------------------------------------------------------------------

Du som är närstående till någon med klimakteriebesvär kan också påverkas. Det kan bland annat vara svårt att veta om det finns någon särskilt anledning till att humöret ändras snabbt.

Det finns saker du kan göra för att personen med klimakteriebesvär ska må bättre.

Här är några råd:

*   Fråga hur personen mår och hur klimakteriet känns.
*   Fråga vad du kan göra för att hen ska må bättre.
*   Visa att du förstår att det är jobbigt.
*   Prata om hur ni ska hantera det när det blir svårt.

Som närstående kan du hjälpa praktiskt. Några exempel är att ta hand om barn eller barnbarn, ta hand om äldre släktingar och sköta hemmet.

Du kan klä dig varmt om personen behöver ha det svalt i ett rum ni båda vistas eller sover i.

Ta det lugnt om ni har sex och hen har besvär med att det till exempel gör ont. Prata om vad som känns bäst. Vid sex kan det hjälpa att hen använder en mjukgörande salva, glidmedel eller läkemedel med östrogen i underlivet.

Mer information om klimakteriet
-------------------------------

Mer information om klimakteriet
-------------------------------

Det finns böcker, radioprogram, poddar och teveprogram som handlar om klimakteriet. Det finns också grupper i sociala medier där du kan få råd och tips, samt diskutera med andra.

Påverka och delta i din vård
----------------------------

Påverka och delta i din vård
----------------------------

Som patient har du enligt [patientlagen](https://www.1177.se/sa-fungerar-varden/var-med-och-bestam-om-din-vard/patientlagen/) möjlighet att påverka din vård.

### Du ska förstå informationen

För att du ska kunna vara delaktig i din vård och behandling är det viktigt att du förstår informationen du får av vårdpersonalen. Ställ frågor om du inte förstår.

Du har möjlighet att få hjälp av en [tolk om du inte pratar svenska](https://www.1177.se/sa-fungerar-varden/vard-om-du-kommer-fran-ett-annat-land/tolkning-till-mitt-sprak/). Du har också möjlighet att få hjälp av en [tolk om du har en hörselnedsättning](https://www.1177.se/undersokning-behandling/hjalpmedel/hjalpmedel-for-kognition-och-kommunikation/tolktjanster-vid-funktionsnedsattning/).

Tipsa & dela artikeln
---------------------

*   Dela via mejl
*   Kopiera länk
*   Skriv ut sidan
    
    Skriv ut
    ========
    
    Stäng
    
    Vad vill du skriva ut?
    ----------------------
    
    Delar av sidan
    
    Hela sidan
    
    Välj vilka delar du vill skriva ut
    
    Rubrik
    
    Inledning
    
    Klimakteriet innebär att hormonbalansen i...
    
    Symtom
    
    Vad kan jag göra själv?
    
    När och var ska jag...
    
    Behandling
    
    Undersökningar
    
    Att vara partner eller närstående...
    
    Mer information om klimakteriet
    
    Påverka och delta i din...
    
    Om innehållet
    
    Skriv ut valda delar
    

Senast uppdaterad:

2024-08-01

Redaktör:

Jenny Magnusson Österberg, 1177.se, nationella redaktionen

Granskare:

Mats Hammar, gynekolog och förlossningsläkare, professor i gynekologi och obstetrik, Linköpings Universitet och Kvinnokliniken, Universitetssjukhuset i Linköping

Hitta på sidan
--------------

*   [Symtom](https://www.1177.se/sjukdomar--besvar/hormoner/klimakteriebesvar/#section-13193)
*   [Vad kan jag göra själv?](https://www.1177.se/sjukdomar--besvar/hormoner/klimakteriebesvar/#section-13194)
*   [När och var ska jag söka vård?](https://www.1177.se/sjukdomar--besvar/hormoner/klimakteriebesvar/#section-13195)
*   [Behandling](https://www.1177.se/sjukdomar--besvar/hormoner/klimakteriebesvar/#section-13196)
*   [Undersökningar](https://www.1177.se/sjukdomar--besvar/hormoner/klimakteriebesvar/#section-97412)
*   [Att vara partner eller närstående till någon som är i klimakteriet](https://www.1177.se/sjukdomar--besvar/hormoner/klimakteriebesvar/#section-189311)
*   [Mer information om klimakteriet](https://www.1177.se/sjukdomar--besvar/hormoner/klimakteriebesvar/#section-189312)
*   [Påverka och delta i din vård](https://www.1177.se/sjukdomar--besvar/hormoner/klimakteriebesvar/#section-97413)

Läs mer på 1177.se
------------------

### [Klimakteriet](https://www.1177.se/liv--halsa/sa-fungerar-kroppen/klimakteriet/)

Klimakteriet är den tid då äggstockarna slutar att tillverka hormoner och mensen slutar. Det kan pågå olika länge, från något år upp till mer än tio år. Den allra första delen av klimakteriet kallas ibland förklimakteriet.

### [Så fungerar hormonsystemet](https://www.1177.se/liv--halsa/sa-fungerar-kroppen/hormonsystemet/)

Hormoner är ämnen som styr mycket av det som händer i kroppen. Bland annat hur vi växer, när vi kommer i puberteten och kroppens balans av vatten och salter. Hormonerna bildas i särskilda körtlar och celler i kroppen.

[Till toppen av sidan](https://www.1177.se/sjukdomar--besvar/hormoner/klimakteriebesvar/#)

1177
====

– tryggt om din hälsa och vård
------------------------------

På 1177.se får du råd om hälsa och information om sjukdomar och vilka mottagningar du kan kontakta. Logga in för att läsa din journal och göra dina vårdärenden. Ring telefonnummer 1177 för sjukvårdsrådgivning dygnet runt.  
1177 ger dig råd när du vill må bättre.

*   [Other Languages](https://www.1177.se/en/other-languages/1177-in-other-languages/)
*   [Lättläst svenska](https://www.1177.se/sv-se-x-ll/other-languages/other-languages/)

*   [Om 1177](https://www.1177.se/om-1177/)
*   [E-tjänster](https://www.1177.se/om-1177/nar-du-loggar-in-pa-1177.se/)
*   [Aktuellt](https://www.1177.se/aktuellt/)

*   [Kontakt](https://www.1177.se/kontakt/)
*   [Press](https://www.1177.se/om-1177/presskontakt/press/)
*   [Digital tillgänglighet](https://www.1177.se/om-1177/1177.se/tillganglighet-pa-1177/)

1177 på flera språkVisa innehåll för 1177 på flera språk

*   [Other Languages](https://www.1177.se/en/other-languages/1177-in-other-languages/)
*   [Lättläst svenska](https://www.1177.se/sv-se-x-ll/other-languages/other-languages/)

Om 1177Visa innehåll för Om 1177

*   [Om 1177](https://www.1177.se/om-1177/)
*   [E-tjänster](https://www.1177.se/om-1177/nar-du-loggar-in-pa-1177.se/)
*   [Aktuellt](https://www.1177.se/aktuellt/)

KontaktVisa innehåll för Kontakt

*   [Kontakt](https://www.1177.se/kontakt/)
*   [Press](https://www.1177.se/om-1177/presskontakt/press/)
*   [Digital tillgänglighet](https://www.1177.se/om-1177/1177.se/tillganglighet-pa-1177/)

*   [Behandling av personuppgifter](https://www.1177.se/om-1177/1177.se/hantering-av-personuppgifter-pa-1177.se/)
*   [Hantering av kakor](https://www.1177.se/om-1177/1177.se/hantering-av-kakor-cookies-pa-1177.se/)
*   Inställningar för kakor
    

![Image 1](blob:http://localhost/d60011bf2d038fb3c29d0360945c2fae)

1177 – en tjänst från [Inera.](https://www.1177.se/link/97791f7ea5834624abc5f3f9a2036888.aspx "https://www.inera.se/")

   

Den här webbplatsen använder kakor
----------------------------------

Vi använder kakor, cookies, för att ge dig en förbättrad upplevelse, sammanställa statistik och för att viss nödvändig funktionalitet ska fungera på webbplatsen. [Läs mer om hur vi använder kakor](https://www.1177.se/om-1177/1177.se/hantering-av-kakor-cookies-pa-1177.se/)

Hantera kakor Godkänn nödvändiga Godkänn alla

![Image 2: Företagslogotyp](https://www.1177.se/logos/static/ot_company_logo.png)

Hantera dina inställningar för kakor
------------------------------------

Vi använder både egna kakor och kakor från andra företag. Kakor används för att göra det lite enklare för dig att använda våra sidor och för att komma ihåg dina inställningar, till exempel vilken region du har valt. Kakor används också för att ge oss statistik om hur webbplatsen används. Vi ber om ditt samtycke till att vi använder andra kakor än de som behövs för att webbplatsen ska fungera. Här nedanför kan du bestämma vilka kakor du vill godkänna. Genom att välja ”Acceptera alla kakor” samtycker du till alla kakor från oss och de företag som har funktioner vi använder. Du kan ändra ditt samtycke när som helst.   
[Här kan du läsa mer om hur vi använder kakor och hur du ändrar ditt samtycke](https://www.1177.se/om-1177/1177.se/hantering-av-kakor-cookies-pa-1177.se/)

Godkänn alla kakor

### Anpassa dina inställningar

#### Nödvändiga kakor

Alltid aktiv

Dessa behövs för att webbplatsen ska fungera och de kan inte stängas av. De används när du använder en funktion på webbplatsen som behöver ett svar, till exempel när du fyller i ett formulär eller lagrar nödvändiga inställningar. Du kan ställa in så att din webbläsare blockerar eller varnar dig om dessa kakor, men då fungerar inte vissa delar av webbplatsen.

Information om kakor‎

### Cookie-lista

 

Clear

 checkbox label label

Apply Cancel

Consent Leg.Interest

 checkbox label label

 checkbox label label

 checkbox label label

Spara mina val

[![Image 3: Powered by Onetrust](https://www.1177.se/logos/static/powered_by_logo.svg)](https://www.onetrust.com/products/cookie-consent/)
[Vaccinationer](https://www.1177.se/undersokning-behandling/vaccinationer/)

HPV är ett vanligt virus. För några kan HPV leda till cellförändringar och cancer. Att vaccinera sig mot HPV ger ett skydd mot cancer. Barn och vuxna under 27 år rekommenderas att vaccinera sig. Det är olika om man behöver betala själv.

Att vaccinera sig ger ett skydd mot cellförändringar och vissa cancersjukdomar. Att vaccinera sig kan även skydda mot [kondylom](https://www.1177.se/sjukdomar--besvar/konsorgan/konssjukdomar/kondylom/).

HPV är en förkortning av humant papillomvirus. Det finns många typer av HPV.

Här kan du läsa [mer om HPV](https://www.1177.se/sjukdomar--besvar/hud-har-och-naglar/infektioner-pa-huden/hpv-humant-papillomvirus/).

Du som är ung kan läsa [om HPV och vaccination på UMO.se](https://www.1177.se/lankbiblioteket/nationella-lankar/u/umo--startsida/umo---hpv/).

Så skyddar vaccin mot HPV
-------------------------

Så skyddar vaccin mot HPV
-------------------------

Skyddet blir allra bäst om man vaccinerar sig innan man har haft sex med en annan person.

Men även om du har haft sex är det bra om du vaccinerar dig. Det gäller även om du har haft HPV.

### Flera vaccin mot HPV används i Sverige

Det finns flera vaccin mot HPV som är godkända i Sverige. Alla ger ett skydd mot de vanligaste typerna av HPV som kan orsaka cancer.

Det varierar mellan vaccinen om de även ger skydd mot till exempel [kondylom](https://www.1177.se/sjukdomar--besvar/konsorgan/konssjukdomar/kondylom/).

HPV-vaccination inom det allmänna vaccinationsprogrammet för barn
-----------------------------------------------------------------

HPV-vaccination inom det allmänna vaccinationsprogrammet för barn
-----------------------------------------------------------------

Alla barn erbjuds att vaccinera sig genom elevhälsan. Det är gratis. Erbjudandet ingår i [vaccinationsprogrammet för barn](https://www.1177.se/undersokning-behandling/vaccinationer/vaccinationsprogrammet-for-barn/). De flesta barn blir vaccinerade i årskurs 5.

### Om jag inte vaccinerar mig i årskurs 5

Du kan vaccinera dig senare än i årskurs 5. Upp till en viss ålder är det gratis. Vilken ålder som gäller beror på om du är född som [flicka eller pojke](https://www.1177.se/om-1177/1177.se/vad-vi-menar-nar-vi-skriver-kvinna-och-man/#:~:text=Vi%20anv%C3%A4nder%20ibland%20orden%20kvinna,k%C3%B6n%20man%20k%C3%A4nner%20sig%20som.), och vilken region du bor i.

### Flickor

Du som är flicka och under 18 år kan vaccinera dig gratis.

### Pojkar

Du som är pojke och under 17 år kan vaccinera dig gratis. Det gäller tills du ska fylla 18 år.

HPV-vaccination för dig som är 18 år eller äldre
------------------------------------------------

HPV-vaccination för dig som är 18 år eller äldre
------------------------------------------------

Välj region högst upp på den här sidan, så att du får rätt information.

Alla som vill kan vaccinera sig mot HPV. Men du kan behöva betala själv. Det gäller även om du rekommenderas att vaccinera dig.

### Du rekommenderas vaccination om du är under 27 år

Du som är under 27 år rekommenderas att vaccinera dig mot HPV. Det gäller om du inte har vaccinerat dig förut.

### Folkhälsomyndigheten rekommenderar – regionen bestämmer

Folkhälsomyndigheten beslutar om rekommendationer. Rekommendationerna är en vägledning för regionerna som bestämmer själva hur de vill göra.

Det är därför det varierar om du kan vaccinera dig och om du behöver betala, trots rekommendationen.

### Var kan jag vaccinera mig, och vad kostar det?

Kontakta en [vårdcentral](https://www.1177.se/lankbiblioteket/nationella-lankar/1177---lankar/hitta-vard---forinstallda-sok/hitta-vardcentral-nara-mig/) eller en vaccinationsmottagning för att få veta om du kan vaccinera dig där och vad det kostar.

Hur många sprutor behöver jag?
------------------------------

Hur många sprutor behöver jag?
------------------------------

Hur många sprutor man behöver beror oftast på när man börjar vaccinera sig.

### Du som är under 15 år

Du behöver två sprutor om du är under 15 år. Du får den första sprutan i mellanstadiet. För de flesta blir det i årskurs 5.

### Du som är 15 år eller äldre

I de flesta regioner får man tre sprutor om man är 15 år eller äldre. I några regioner får man två sprutor. Den första sprutan kan du få när som helst.

### Efter den första sprutan

När du har fått din första spruta, får du veta när det är dags för nästa. Du ska helst vara färdigvaccinerad inom ett år.

### Om du missar en spruta

Prata med elevhälsan, vårdcentralen eller vaccinationsmottagningen om du har missat en spruta. Då får du veta hur du ska göra.

Så går vaccinationen till
-------------------------

Så går vaccinationen till
-------------------------

Du får sprutan på utsidan av överarmen. Det kan sticka till och svida, men det brukar gå över snabbt.

Läs mer: [Att vara rädd för nålstick](https://www.1177.se/undersokning-behandling/undersokningar-och-provtagning/provtagning-och-matningar/att-vara-radd-for-nalstick/#:~:text=R%C3%A4dsla%20f%C3%B6r%20n%C3%A5lstick%20kan%20k%C3%A4nnas%20p%C3%A5%20olika%20s%C3%A4tt,-En%20del%20k%C3%A4nner&amp;text=Det%20%C3%A4r%20vanligt%20men%20g%C3%A5r,och%20andra%20symtom%20p%C3%A5%20panik.).

### Vänta med vaccinationen

Vänta med vaccinationen om något av följande stämmer:

*   Du känner dig sjuk eller har [feber](https://www.1177.se/sjukdomar--besvar/infektioner/feber/feber/).
*   Du är [gravid](https://www.1177.se/undersokning-behandling/vaccinationer/vaccination-mot-hpv/#section-11303).

Så mår du efteråt
-----------------

Så mår du efteråt
-----------------

Efter vaccinationen kan du bli röd och svullen där du har fått sprutan. Det kan kännas ömt, men det brukar gå över snabbt.

Det här är andra besvär du kan få:

*   [feber](https://www.1177.se/sjukdomar--besvar/infektioner/feber/feber/)
*   huvudvärk
*   trötthet
*   illamående.

Besvären brukar gå över efter en eller några dagar. Om du behöver kan du ta [receptfria smärtstillande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/receptfria-lakemedel-vid-tillfallig-smarta---vad-ska-jag-valja/).

Det är mycket ovanligt att få en allergisk reaktion efter en HPV-spruta.

Graviditet och amning
---------------------

Graviditet och amning
---------------------

Undvik att vaccinera dig om du är gravid. HPV-vaccin har inte testats på gravida.

Du som ammar kan vaccinera dig.

Det är säkert att vaccinera sig mot HPV
---------------------------------------

Det är säkert att vaccinera sig mot HPV
---------------------------------------

HPV-vacciner har använts i många år. De har getts till många miljoner människor och biverkningarna är noggrant undersökta. Det har hittills inte gått att visa någon ökad risk för någon allvarlig sjukdom hos de som är vaccinerade.

*   [Frågor och svar om HPV och vaccination mot HPV – Folkhälsomyndigheten](https://www.1177.se/lankbiblioteket/nationella-lankar/f/www.folkhalsomyndigheten.se/folkhalsomyndigheten---vaccin-hpv---fragor-och-svar/)

Hitta på sidan
--------------

*   [Så skyddar vaccin mot HPV](https://www.1177.se/undersokning-behandling/vaccinationer/vaccination-mot-hpv/#section-183350)
*   [HPV-vaccination inom det allmänna vaccinationsprogrammet för barn](https://www.1177.se/undersokning-behandling/vaccinationer/vaccination-mot-hpv/#section-11297)
*   [HPV-vaccination för dig som är 18 år eller äldre](https://www.1177.se/undersokning-behandling/vaccinationer/vaccination-mot-hpv/#section-207778)
*   [Hur många sprutor behöver jag?](https://www.1177.se/undersokning-behandling/vaccinationer/vaccination-mot-hpv/#section-11299)
*   [Så går vaccinationen till](https://www.1177.se/undersokning-behandling/vaccinationer/vaccination-mot-hpv/#section-11300)
*   [Så mår du efteråt](https://www.1177.se/undersokning-behandling/vaccinationer/vaccination-mot-hpv/#section-11301)
*   [Graviditet och amning](https://www.1177.se/undersokning-behandling/vaccinationer/vaccination-mot-hpv/#section-11303)
*   [Det är säkert att vaccinera sig mot HPV](https://www.1177.se/undersokning-behandling/vaccinationer/vaccination-mot-hpv/#section-11302)
*   [Viktigt att lämna prov om du erbjuds att göra det](https://www.1177.se/undersokning-behandling/vaccinationer/vaccination-mot-hpv/#section-183296)
*   [Påverka och delta i din vård](https://www.1177.se/undersokning-behandling/vaccinationer/vaccination-mot-hpv/#section-183351)

### [HPV – humant papillomvirus](https://www.1177.se/sjukdomar--besvar/hud-har-och-naglar/infektioner-pa-huden/hpv-humant-papillomvirus/)

HPV är ett mycket vanligt virus. Det finns många olika typer av HPV. Om du blir smittad av HPV brukar infektionen läka av sig själv. Men några typer av HPV kan orsaka cellförändringar och vissa cancersjukdomar.

### [Livmoderhalscancer](https://www.1177.se/sjukdomar--besvar/cancer/cancerformer/livmoderhalscancer/)

Cancer i livmoderhalsen beror ofta på ett virus. De flesta blir av med sjukdomen efter behandling.

### [Peniscancer](https://www.1177.se/sjukdomar--besvar/cancer/cancerformer/peniscancer/)

Peniscancer är en form av hudcancer. De allra flesta kan bli friska med en behandling som bevarar penisens funktioner. Det är viktigt att söka vård tidigt.

### [Minska risken för cancer](https://www.1177.se/lankbiblioteket/nationella-lankar/e/europeiska-kodexen-mot-cancer/)

Risken för cancer påverkas av saker som du själv kan göra något åt. Råd och svar om livsstil och cancer finns på webbplatsen för cancerforskning hos WHO, Världshälsoorganisationen.
[Operationer](https://www.1177.se/undersokning-behandling/operationer/)

Olika sjukdomar och besvär kan göra att du behöver bli opererad för att ta bort eller undersöka en eller flera lymfkörtlar.

Lymfkörtlarna är en del av kroppens immunförsvar. De finns i många delar av kroppen, till exempel i halsen, armhålorna, magen och ljumskarna. Läs mer om [hur lymfsystemet fungerar](https://www.1177.se/liv--halsa/sa-fungerar-kroppen/lymfsystemet/).

Operationen kan göras på både barn och vuxna.

Förberedelser
-------------

Förberedelser
-------------

Innan operationen är det vanligt att behöva förbereda sig hemma. Du behöver fasta några timmar och sluta ta vissa läkemedel. Du behöver också duscha och tvätta dig med en speciell tvål kvällen innan och på morgonen samma dag som operationen. Du får information om hur du ska förbereda dig hemma innan operationen.

Det är viktigt att undvika tobak och alkohol under några veckor innan och efter operationen. Det minskar risken för komplikationer. Det gör också att såret läker bättre.

Mer om [levnadsvanor i samband med operation](https://www.1177.se/undersokning-behandling/operationer/fore-och-efter-operation/levnadsvanor-i-samband-med-operation/).

Så går operationen till
-----------------------

Så går operationen till
-----------------------

Du [sövs med narkos](https://www.1177.se/undersokning-behandling/operationer/fore-och-efter-operation/narkos/) före operationen. Läkaren gör ett litet snitt i huden och tar bort lymfkörtlarna. Operationen avslutas med att läkaren syr ihop såret.

När får jag svar?
-----------------

När får jag svar?
-----------------

Lymfkörtlarna skickas till laboratorium där de analyseras.

Den läkare som skickade [remissen](https://www.1177.se/sa-fungerar-varden/att-valja-vardmottagning/remiss/) för att ta bort lymfkörtlarna meddelar dig resultatet. Det brukar vara efter några veckor.

Så mår du efteråt
-----------------

Så mår du efteråt
-----------------

De flesta kan lämna sjukhuset dagen efter en operation av lymfkörtlarna. Hur länge du behöver stanna beror bland annat på hur du mår.

### Du får information innan du lämnar sjukhuset

Innan du lämnar sjukhuset får du information om hur du ska sköta såret efter en operation av lymfkörtlar.

Du kan ha ont efter operationen men du kan få smärtstillande läkemedel om du behöver. Du kan behöva [antibiotika](https://www.1177.se/undersokning-behandling/behandling-med-lakemedel/lakemedel-utifran-diagnos/antibiotika/) för att förebygga [infektion i operationssåret](https://www.1177.se/undersokning-behandling/operationer/fore-och-efter-operation/operationssar/#section-10578). Du kan också få sprutor med [blodförtunnande läkemedel](https://www.1177.se/undersokning-behandling/behandling-med-lakemedel/lakemedel-utifran-diagnos/blodfortunnande-lakemedel/) för att förebygga blodproppar. Läkaren ger dig ett [recept](https://www.1177.se/undersokning-behandling/behandling-med-lakemedel/att-fa-recept-och-att-kopa-lakemedel/nar-du-far-ett-recept/) på de läkemedel du behöver.

### Tunn slang i såret - dränage

Du kan behöva en liten plastslang i [operationssåret](https://www.1177.se/undersokning-behandling/operationer/fore-och-efter-operation/operationssar/). Det kallas dränage. Då kan blod och vätska rinna ut från såret.

En del behöver ha kvar slangen efter att de lämnat sjukhuset. Ibland i flera veckor. Du kan få hjälp på vårdcentralen att ta bort dränaget när du inte behöver det längre.

### Undvik att träna hårt och bada

Du ska undvika att lyfta tungt eller träna hårt två till fyra veckor efter operationen. Det är för att såret ska kunna läka.

Undvik att bada eller simma tills såret läkt. Då minskar du risken att du får en [infektion](https://www.1177.se/sjukdomar--besvar/infektioner/infektion-och-inflammation/). Det tar ungefär fyra till sex veckor för såret att läka.

### Förebygg svullnader - lymfödem

Det är viktigt att du [rör på dig](https://www.1177.se/liv--halsa/fysisk-aktivitet-och-traning/vardagsmotion/). Det förebygger svullnader som kan uppstå om många lymfkörtlar har tagits bort. Sådana svullnader kallas [lymfödem](https://www.1177.se/sjukdomar--besvar/hjarta-och-blodkarl/lymfkortlar/lymfodem/).

Du kan också behöva använda stödstrumpor eller andra särskilda kläder eller bandage som trycker mot en viss del av kroppen.

Komplikationer efter operationen
--------------------------------

Komplikationer efter operationen
--------------------------------

Det är ovanligt att få komplikationer efter operationen. En komplikation är någonting oväntat och negativt som händer vid en operation eller en annan behandling.

### Det kan bli en infektion i såret 

Efter alla operationer finns det en risk att man får en [infektion](https://www.1177.se/sjukdomar--besvar/infektioner/infektion-och-inflammation/) eller blödning i såret. Kontakta mottagningen om något av följande stämmer:

*   Det luktar illa och det kommer vätska från såret. 

*   Du får mer ont och har feber eller är svullen i såret. 
*   Det börjar blöda mycket från såret. 

Ring telefonnummer 1177 om du vill ha [sjukvårdsrådgivning](https://www.1177.se/om-1177/nar-du-ringer-1177/nar-du-ringer-1177/). Då kan du få hjälp med att bedöma dina symtom eller hjälp med var du kan söka vård.

### Kroppsdelar kan svullna

En del får besvär med att en kroppsdel svullnar. Läs mer om [lymfödem](https://www.1177.se/sjukdomar--besvar/hjarta-och-blodkarl/lymfkortlar/lymfodem/).

Hitta på sidan
--------------

*   [Förberedelser](https://www.1177.se/undersokning-behandling/operationer/operation-av-lymfkortlar/#section-214594)
*   [Så går operationen till](https://www.1177.se/undersokning-behandling/operationer/operation-av-lymfkortlar/#section-214595)
*   [När får jag svar?](https://www.1177.se/undersokning-behandling/operationer/operation-av-lymfkortlar/#section-214596)
*   [Så mår du efteråt](https://www.1177.se/undersokning-behandling/operationer/operation-av-lymfkortlar/#section-214597)
*   [Komplikationer efter operationen](https://www.1177.se/undersokning-behandling/operationer/operation-av-lymfkortlar/#section-214602)
*   [Påverka och delta i din vård](https://www.1177.se/undersokning-behandling/operationer/operation-av-lymfkortlar/#section-214611)

### [Så fungerar lymfsystemet](https://www.1177.se/liv--halsa/sa-fungerar-kroppen/lymfsystemet/)

Lymfsystemet består av ett nätverk med lymfkärl som transporterar lymfa. Det består också av olika organ, som mjälten och brässen. Lymfsystemet är viktigt för vätskebalansen i kroppen och för kroppens försvar mot infektioner.

### [Så fungerar vården](https://www.1177.se/sa-fungerar-varden/)

Här kan du läsa om hur du söker vård och stöd, hur du ska bli bemött i vården och vilka avgifter du får betala. Du får veta vilka lagar och bestämmelser som gäller och hur du kan göra om du inte är nöjd med vården. Det finns också information för dig som är närstående.

### [Äta för att må bra](https://www.1177.se/liv--halsa/ata-for-att-ma-bra/)

Här kan du läsa om hur du kan äta för att din kropp ska må så bra som möjligt. Du kan läsa om tips för att göra dina matvanor mer hälsosamma. Du kan också läsa om vegetarisk mat och om olika typer av näring som din kropp behöver.